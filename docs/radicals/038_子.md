# 子部

## 子

- 咨此切(Tzu)上聲
    - 十二支之第一位。夜間十一點鐘至一點鐘為子時。
    - 嗣也。古人對于所生。不論男女皆曰子。今通俗謂男子子曰子。女子子曰女。
    - 男子之美稱。古凡有德行、有爵位、有學問者皆稱子。如孔子、孟子、孟懿子、季文子、老子、莊子、皆是。其所著書成一家言者曰子書。如四庫書分經、史、子、集、是也。又子孫稱其先人曰先子。夫婦互稱曰外子、內子。皆美稱也。
    - 尋常之人亦稱子。如士人曰士子。舟人曰舟子。稱人曰吾子。猶爾汝也。
    - 舊制五等爵之第四等曰子。
    - 動植物之種皆曰子。如魚子、蠶子、桃子、李子之類。
    - 母之對稱。如言分母、分子。猶除式之法數、實數也。又資本曰母財。所生之利息曰子金。
    - 助詞。如言摺子、簿子。俗稱實物多用之。

## 孑

- 吉薛切(Chieh)入聲
    - 單也。如言靡有孑遺。謂無一人存留也。
    - 特出貌。如言孑然獨立。謂孤立無偶也。
    - 孑孓。蚊之幼蟲。俗亦稱打拳蛆。或作孑孑誤。

## 孓

- 音厥(Chueh)入聲
    - 孑孓。短也。

- 音拱(Kung)上聲
    - 孑孓。蚊之幼蟲。詳「孑」。

## 孔

- 讀如空(K'ung)上聲
    - 甚也。如言謀夫孔多。謂出主意者甚多也。見（詩經）。
    - 穴也。如眼孔、鼻孔。
    - 通也。如孔道。猶言通道也。

## 孕

- 音媵(Ying)去聲
    - 婦人懷子也。如言受孕。又牲畜懷子亦曰孕。

## 字

- 讀如自(Tzu)去聲
    - 文字也。依類象形曰文。形聲相益曰字。
    - 表字也。男子二十冠而字。見（禮曲禮）。字者。表其取名之義。如孔子之子名鯉。字伯魚。是也。
    - 女子許嫁笄而字。故許嫁亦曰字人。
    - 乳也。人生子曰字。文字之字。本義取此。言孳乳浸多也。
    - 愛也。撫字。猶言撫育。如撫字心勞。謂注意於撫養生息也。

## 存

- 徂魂切(Tsun)平聲
    - 在也。亡之反。故生死亦曰存亡。
    - 察也。恤問也。如言存問、存恤。謂察問其生活之情狀也。
    - 現有者曰存。如實存、餘存之類。
    - 寄頓曰存。如言存放之類。
    - 存有居積之義。如言存心忠厚。存心。猶言居心也。

## 孚

- 音敷(Fu)平聲
    - 信也。中孚。卦名。今言人之信用多稱之。
    - 孚甲。草木甲坼而發生子葉也。本作莩甲。莩謂植物初生時外裹之薄膜也。

## 孛

- 音勃(Pe)入聲又音佩(P'ei)去聲義同
    - 彗星也。

## 孜

- 音咨(Tzu)平聲
    - 孜孜。勤也。經傳中亦作孳。

## 孝

- 希教切(Hsiao)去聲
    - 善事父母曰孝。如言孝順。
    - 俗謂喪服為孝。如穿孝、脫孝之類。喪祭對于父祖自稱孝。如孝子、孝孫、是也。

## 孟

- 暮更切(Meng)去聲
    - 長也。嫡長曰伯。庶長曰孟。
    - 始也。四時之首月曰孟月。如孟春、孟夏。
    - 勉也。孟晉。猶言勉進也。見（班固賦）。

- 讀如忙(Mang)去聲
    - 孟浪。不精要貌。見（莊子）。

## 季

- 讀如記(Chi)去聲
    - 少也。兄弟長幼之次。曰伯仲叔季。
    - 末也。凡四時之末月曰季月。如季春、季夏。又末世亦曰季世。
    - 三月為一季。四時亦謂之四季。

## 孤

- 音姑(Ku)平聲
    - 少而無父也。今凡無父者皆稱孤。如訃書之稱孤子。是也。
    - 孑處曰孤。如言孤立無助、孤軍深入之類。又學識偏陋曰孤陋。性情乖戾曰孤僻。皆不與眾同之義也。
    - 物之特出者亦曰孤。如孤山、孤樹。
    - 古官名。三公之次曰三孤。少師、少傅、少保也。
    - 王侯之謙稱。小國之君自稱曰孤。諸侯在凶服曰嫡子孤。並見（禮記）。後世謂帝王曰稱孤道寡。本此。
    - 負也。負恩亦曰孤恩。又辜負本作孤負。

## 孥

- 音奴(Nu)平聲
    - 子也。妻子亦稱妻孥。

## 孩

- 讀如亥(Hai)平聲
    - 小兒笑也。（孟子）「孩提之童」。謂知孩笑可提抱者也。今統稱幼童曰孩。

## 孫

- 蘇溫切(Sun)平聲
    - 子之子也。
    - 物再生亦曰孫。如稻再生曰稻孫是也。

- 素困切去聲
    - 與遜同。謙遜也。（論語）孫以出之。

## 孰

- 音淑(Shu)入聲
    - 誰也。（論語）「孰謂微生高直」。指人而言。
    - 何也。（論語）「是可忍也。孰不可忍也。」指事物而言。

- ［解字］孰本字。凡生熟、荒熟、古皆作孰。

## 孱

- 鋤閑切(Ch'an)平聲
    - 弱也。如言孱軀。謂孱弱多病也。

## 孳

- 則思切(Tzu)平聲
    - 孳孳。猶孜孜。謂汲汲也。如言孳孳為利。孳孳為善。見（孟子）。

- 賊寺切去聲
    - 蕃也。生息蕃庶之義。如孳乳。謂相生不已也。

## 孵

- 音孚(Fu)平聲
    - 鳥伏卵而生雛曰孵。蟲魚之由卵初生者、亦曰孵。

## 學

- 奚岳切(Hsue)入聲
    - 效也。受人之教而效之也。
    - 就學之所也。如學院、學校。古之太學。科舉時代之府學、縣學。皆謂教育人材之地也。
    - 凡各種事物因研究而得其綱領條目者。謂之學。如學術、科學。

## 孺

- 汝裕切(Ju)去聲
    - 幼兒也。如婦孺。謂婦人孺子也。
    - 屬也。大夫之妻曰孺人。言屬於夫。不敢自專也。見（禮曲禮）。後世通稱妻為孺人。如江淹賦左對孺人、右顧稚子、是也。宋以後以為命婦之封號。

## 孼

- 音闑(Nieh)入聲
    - 庶子也。婢妾所生曰孼。（孟子）「獨孤臣孼子」。謂子之不得於其親者。古人嫡庶之辨甚嚴。以孼出為下賤故也。
    - 妖害也。蟲豸之妖謂之孼。見（漢書五行志）。今謂怪異之物曰妖孼。
    - 惡因也。如言作孼、造孼。本作業。佛經所謂業障、是也。

- ［解字］俗作从孽。亦作⿱辥女。

## 孿

- 史患切(Shuan)亦讀如孿(Luan)平聲
    - 一乳兩子也。俗謂之雙生

