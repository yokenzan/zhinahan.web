# 又部

## 又

- 異舊切(You)去聲
    - 更也。復也。

- ［解字］本義為右手。

## 叉

- 測鴉切(Ch'a)又音釵(Ch'ai)並平聲
    - 指相交也。唐溫庭筠每入試押官韻作賦。凡八叉手而八韻成。時人號為溫八叉。
    - 歧出也。如丫叉。器物之歧出者亦曰叉。如畫叉、魚叉之類。

## 及

- 忌熠切(Chi)入聲
    - 逮也。至也。自後而至曰及。如言兄終弟及。謂相繼也。牽累之亦曰波及。謂相因而至也。
    - 適當其時曰及。後時則曰不及。
    - 如也。不如亦曰不及。
    - 兼詞。與也。如甲及乙、丙及丁之類。

## 友

- 音有(You)上聲
    - 朋友也。同志為友。相善之國亦曰友邦。
    - 善于兄弟為友。（書）「惟孝友於兄弟」。今謂兄弟曰友于。如言友于之樂。歇後語也。

## 反

- 甫晚切(Fan)上讀
    - 正之對。正面之彼面曰反。
    - 還也。還物於人曰反。去而後還亦曰反。一作返。又事復原也。如言報本反始。
    - 思考也。（論語）「舉一隅。不以三隅反。」又內省謂之自反。
    - 轉也。如反手、反覆。與翻通。
    - 背也。如謀反。凡與之相背皆曰反。如反對。

- 音翻平聲
    - 翻案也。如平治冤獄曰平反。

## 叔

- 書郁切(Shu)入聲
    - 少也。幼者之稱。伯仲叔季。兄弟相次之先後也。
    - 稱父之弟曰叔父。亦簡稱叔。
    - 婦稱夫之弟亦曰叔。

## 取

- 促羽切(T'su)上聲
    - 受也。與之對。如言取捨。又一介不與、一介不取。謂廉介也。見（孟子）。
    - 擇而得之也。如取士。取友之類。
    - 資也。用也。如言一長足取、無取深求之類。
    - 以手引物也。如言探囊取物。
    - 為也。如言取巧。

## 受

- 市酉切(Shou)上聲
    - 取也。此與而彼取之曰授受。如言授課受課是也。
    - 承也。如奉命曰受命。又受福、受害、亦此義。謂承受他人之所施也。
    - 容納也。如器之容量曰受若干升之類。享用之曰消受、受用。猶言納福之納也。

- ［解字］俗作𤓾非。𤓾音到。別為一字。

## 叛

- 音畔(P'an)去聲
    - 離叛也。謂背而去之也。如言眾叛親離。

## 叟

- 思毆切(Sou)上聲
    - 長老之稱。

## 叢

- 讀如誦(T'sung)平聲
    - 聚也。蒐集多數合於一處曰叢。如言叢書、叢報之類。
    - 灌林曰叢。謂木之叢生者。亦作藂、樷。稱寺院曰叢林。謂僧所聚處。譬如大樹叢叢也。見（祖庭筆記）。

## 【附錄】

### 双
- 俗雙字。

### 叙
- 俗敍字。

### 叠
- 俗疊字。

### 叡
- 睿本字。

### 叚
- 假本字。

