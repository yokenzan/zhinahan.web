# 虍部

## 虍

- 音呼平聲
    - 虎文也。

## 虎

- 呼五切(Hu)上聲
    - 猛獸名。全形酷似貓。體長五六尺。毛黃褐色。有黑色條紋。性兇猛悍。往往害及家畜行旅。寒帶熱帶皆有之。
    - 以喻威猛之詞。如謂勇士曰虎■。武營曰虎帳。
    - 物形如斜張口曰虎口。如大指與食指之間。故俗謂布指計數曰一虎。又棋以三子角立。亦謂之虎。

- ［解字］下從儿不從几。俗作虎、■。

## ■

- 逆略切(Nie)入聲
    - 苛也。如■待、■政。

- ［解字］下從側爪。俗作虐。

## 虒

- 音斯(Szu)平聲
    - 虒祁。宮名。見（左傳）。

## 虓

- 音哮(Hsiao)平聲
    - 虎鳴也。（詩）闞如虓虎。

## 虔

- 音乾(Ch'ien)平聲
    - 固也。（書）「奪攘矯虔」。言取得人物。若己自有也。
    - 敬也。如言心虔、虔卜。
    - 俗謂賤婦女曰虔婆。

- ［解字］從虍從文。俗作虔。

## 處

- 出語切(Ch'u)居也。居之安曰處。如伏處、久處。故與眾和居曰相處。如言處世之類。
    - 出之反。出處。猶言行藏。故在家皆曰處。如士未仕曰處士。女子未嫁曰處子、處女。
    - 位置人物曰處。如處置、自處。
    - 審度以求其安也。如言處心積慮。故分別事理使輕重緩急各得其宜曰區處、處分。用刑亦曰處刑。如處斬、處絞。

- 穿豫切去聲
    - 地點也。如言問訊處、辦事處。皆謂場所也。
    - 乏指其地曰處。如到處、何處。又遍處亦曰處處。

## 虖

- 音呼(Hu)平聲
    - 嗚呼。亦作嗚虖。歎辭也。

## 虛

- 旭於切(Hsu)平聲
    - 實之反。按之而無物曰虛。如虛情、實情。虛字、實字。故物體內空無物亦曰虛。
    - 空缺也。如言虛左以待。
    - 不充分曰虛。如月之盈虛。人體氣血不足謂之虛損。
    - 不自滿也。如虛心、謙虛。
    - 偽飾也。如虛張聲勢、虛與委蛇。
    - 無效用曰虛。如虛文、虛設。無著落亦曰虛。如言此願竟虛、此行不虛之類。
    - 空靈無■也。如畫之虛神。文之虛筆。其佳處不在正面也。
    - 天空也。如凌虛、慼虛。凡不腳踏實地皆曰虛。如步虛、玄虛。
    - 星名。二十八宿之一。

## 虜

- 音魯(Lu)上聲
    - 戰時所捕敵人也。凡生得曰虜。斬首曰獲。故亦用為詈人之辭。如胡虜、索虜。

- ［解字］下從毋從力。俗從男。

## 虞

- 音愚(Yu)平聲
    - 度也。猶言預料。（孟子）有不虞之譽。
    - 憂也。如言在在可虞。
    - 安樂也。（孟子）霸者之民。驩虞如也。
    - 朝代名。舜受堯禪為天子。是為有虞氏。（公元前二二五五年）。後禪位於禹。為夏后氏。
    - 國名。舜之先國於虞。其後子孫仍封此。卽今山西平陸縣之虞城。後武王以封仲雍之後。是為西虞。春秋時晉假道於虞以伐虢、是也。又禹封舜子商均於虞。卽今河南虞城縣。

## 號

- 音豪(Hao)平聲
    - 大呼大哭也。如言號泣、號咷。

- 荷傲切去聲
    - 號令也。如國號、徽號。人之字亦曰號。
    - 號令也。如口號、又招之使來也。如號召。
    - 商店之稱。如字號、寶號。
    - 標識也。如牌號、記號。

- ［解字］左從口從■。俗作■誤。

## 虡

- 音巨(Chu)上聲
    - 懸鐘磬之架。刻猛獸為飾也。植者曰虡。橫者曰簨。

## 虢

- 讀如馘(Kuo)入聲
    - 周時國名。見（左傳）。在今河南陝縣東南。為晉所滅。

- ［解字］左上從■。與將字從肉者不同。

## 虧

- 音窺(K'uei)平聲
    - 缺也。如月之盈虧。又虛也。如情虛亦曰虧心。
    - 凡損失折耗皆曰虧。如虧空、虧欠、虧蝕。

- ［解字］俗作虧■均非。

## 【附錄】

### 虙
- 與宓同。又伏羲之伏亦作虙。

### ■
- 俗處字。

