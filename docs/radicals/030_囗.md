# 囗部

## 囗

- 古文圍字。
    - 今亦用為國之簡寫字。

## 囚

- 習由切(Siu)平聲
    - 拘繫罪人也。故亦謂罪人曰囚。

## 四

- 思次切(Szu)去聲
    - 數名。

- ［解字］內从八、與⺫⺲字不同。⺫卽目字。⺲。古罔字。參看各本字。

## 囝

- 字書音蹇上聲。
    - 閩人呼兒曰囝。讀若給養切。唐顧况有哀囝詩。為閩人而作。當从閩音。粵音讀若宰、亦別作仔。吳音讀若額丫切、或納安切。隨地而異。皆土音也。

## 回

- 胡雷切(Hui)平聲
    - 回轉也。去而復還皆曰回。
    - 邪曲也。（孟子）經德不回。
    - 一次曰一回。小說書一篇曰一回。
    - 宗教名。阿拉伯人穆罕默德所創。宋元時回回諸國咸奉之。傳入中國。遂稱回教。今通行土耳其、伊朗、中亞細亞、印度、阿拉伯、及北非洲。我國各省皆有之。西部尤盛。
    - 種族名。我國新疆等處居民。多奉回教。因稱其人為回族。
    - 回回。古國名。後併於元。今中亞細亞、及伊朗。皆其境。
    - 迴避之迴本作回。讀去聲。見（漢書）。

- ［解字］亦作囘。俗作囬非。囬。古面字也。

## 囟

- 音信(Sin)去聲
    - 頂門也。小兒頂上跳動之處。

## 因

- 衣巾切(Yin)平聲
    - 仍也。襲也。（論語）殷因於夏禮。周因於殷禮。（孟子）為高必因丘陵。為下必因川澤。
    - 依也。（論語）因不失其親。
    - 由也。緣也。如原因、因緣之類。
    - 算術乘法亦稱為因。

## 囡

- 音聶(Nieh)入聲
    - 俗讀若南。謂女兒也。

## 囤

- 音遁(Tun)亦讀如吞(T'un)上聲
    - 積米小廩也。
    - 俗謂儲物待價曰囤積。

## 囪

- 音窗(Ch'uang)平聲
    - 室內開孔以受空氣與日光者。在牆曰牖。在屋曰囪。

- 音聰(Ts'ung)平聲
    - 竈突通氣之孔也。俗曰煙囪。

- ［解字］中从兩撇加點。不从夕。

## 囫

- 音忽(Hu)入聲
    - 囫圇。言物完整而不剖析也。

## 囮

- 音訛(Nge)平聲
    - 鳥媒也。繫生鳥以誘外來之鳥者。

## 困

- 庫悶切(K'un)去聲
    - 窮也。（論語）「四海困窮」。凡勞倦窘迫皆謂之困。囷

- 區氳切(Chun)平聲亦讀上聲
    - 廩之圓者。（詩）胡取禾三百囷兮。

## 囹

- 音靈(Ling)平聲
    - 囹圄。牢獄也。

## 固

- 音顧(Ku)去聲
    - 堅也。俗亦謂之堅固。
    - 陋也。執一不通之謂。如謂性情拘執曰頑固、是也。
    - 堅執己見也。如言固請、固辭。皆謂再三言之不欲改變其意也。
    - 助詞。如固也、固已之類。猶言本然無待於討論也。（孟子）夫世祿。滕固行之矣。

## 囿

- 音右(You)去聲
    - 苑之有垣者。所以養禽獸也。
    - 識不通廣曰囿。猶言拘墟也。如言囿於一隅之類。

## 圃

- 音補(Pu)上聲今亦讀普(P'u)
    - 園也。種蔬菜曰圃。

## 圄

- 音語(Yu)上聲
    - 囹圄。詳「囹」。

## 圇

- 音倫(Lun)平聲
    - 囫圇。詳「囫」。

## 圈

- 音捲(Chuan)上聲亦讀去聲
    - 養畜之欄也。俗亦稱養豬之處曰豬圈。

- 區淵切(Ch'uan)平聲
    - 桮圈。屈木為卮匜之屬也。今屈曲線成圓形者皆曰圈。

## 圉

- 音語(Yu)上聲
    - 養馬之人。古謂之圉人。卽今所謂馬夫也。
    - 邊境也。如言聊固吾圉。語出（左傳）。
    - 與柷敔之敔通。詳「敔」。

## 圊

- 音清(T'sing)平聲
    - 廁也。

## 國

- 骨或切(Kuo)入聲
    - 諸侯所封之域也。（孟子）大國地方百里。次國七十里。小國五十里。
    - 一群人統治另一群人之機關也。亦謂之國家。自稱其國曰本國。稱他人之國皆曰外國。

## 圌

- 音誰(Shuei)平聲
    - 山名。在江蘇鎮江縣東北六十里濱江。為江防要地。

## 圍

- 音韋(Wei)平聲
    - 環繞也。如圍城。謂以兵環繞其城也。
    - 遮取禽獸也。故田獵曰打圍。
    - 計圓周之數曰圍。或曰五寸曰圍。或曰一尺曰圍。或曰合抱曰圍。今所用之圍尺。以量木材之周徑者。亦謂之灘尺。亦謂之卷尺。

## 園

- 音袁(Yuan)平聲
    - 植果蔬花木之地而有藩籬者也。如俗稱園地。
    - 別墅游息之處。統謂之園。如俗稱花園。
    - 歷代帝王陵寢曰園。後世親王妃嬪公主之墓亦稱園。

## 圓

- 音員(Yuan)平聲
    - 形體名。自中心至外邊。無論何點。其距離皆同。中心謂之圓心。外邊謂之圓周。
    - 貨幣之單位也。如銀圓。
    - 方之對。凡不露圭角者皆曰圓。如圓通、圓活。
    - 豐滿無欠缺也。如圓足、圓滿。
    - 為之說詞也。如自圓其說、及圓夢、圓謊之類。

## 圖

- 同吾切(T'u)平聲
    - 畫像也。如言圖繪、圖畫。凡為之符號及表明其等差地位者亦謂之圖。如地圖、世系圖之類。
    - 謀也。俗亦謂之圖謀。如言企圖之類。亦此義。

## 團

- 徒丸切(T'uan)平聲
    - 圓形也。如團團、團圝。
    - 凡團結集合而成者皆曰團。如團練、團體。物之相結合者曰一團。
    - 兵制之稱。旅下為團。

## 圜

- 于權切(Yuan)平聲
    - 與圓同。圓為形容字。闤為名物字。如言圓錐、圓球。皆宜作圓。若言平圜、橢圜之類。皆應作圜。俗多通用。

## 圝

- 音鸞(Luan)平聲
    - 團圝。圓也。

- ［解字］亦作欒。俗作圞。

## 【附錄】

### 囬
- 古面字。俗用為回字。誤。

### 圅
- 同函。

### 圕
- 圖書館三字之縮寫。

