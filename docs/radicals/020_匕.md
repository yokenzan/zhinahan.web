# 匕部

## 匕

- 音比(Pi)上聲
    - 匙也。如言世局寧靜曰匕鬯不驚。謂能安食無事也。
    - 匕首。劍屬。其首類匕。短而便用。故名。古時剌客用之。

- ［解字］从短畫。末筆不挑出。

## 化

- 讀如花(Hua)去聲
    - 無形之變易也。如化身、化粧之類。謂變易形性使為不學也。凡此滅而彼生曰化。如言朽腐化為神奇、神奇復化為朽腐。故雛類出殼曰孵化。飛昇尸解曰羽化。又以漸減少自有而無曰化。如言大事化為小事、小事化為無事。故物質磨減曰消化、以火曰焚化、以水曰溶化、人死亦曰化去、財物等消耗曰化為烏有之類。又物體由合而分由分而合皆曰化。如科學上分析萬物之原質。或融合之。使成他物。謂之化學。其情形不一。故綜言事物之變幻不測曰出神入化。
    - 謂天地曰造化。曰化工。謂能生滅萬物者也。
    - 感化也。轉移性質、改良民俗曰化。如言教化、王化之類。謂引導之、禁革之、使順從也。感以恩義曰德化。感以政治曰風化。感以禮教曰文化。故境外不率教之人曰化外。謂教化、王化所不及也。其受感而從同者曰同化。
    - 求乞曰化。如化募、化緣。謂以道義或貧苦之詞感化之。使為慈善之舉也。

- ［解字］右从七。古化字與匕首之匕字異。

## 北

- 補黑切(Pe)入聲
    - 方位名。
    - 乖也。相背違也。如言追奔逐北。謂追逐敵人之奔者也。

## 匙

- 音時(Shih)平聲
    - 匕也。調羹所用器。俗亦謂之調羹。
    - 鑰匙。用以開鎖者也。

