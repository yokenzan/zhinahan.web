# 隹部

## 隹

- 讀如追(Chui)平聲
    - 鳥短尾者之總名。

## 隻

- 音炙(Chih)入聲
    - 物之單者曰隻。如言形單影隻。
    - 所以計物數者。如俗言一隻、兩隻。

## 隼

- 音■(Sun)上聲
    - 鳥名。鷹類之小者。毛色斑紋。俱與鷹同。惟胸腹灰白。略帶赤色。

## 雀

- 音爵(Tsie)入聲
    - 小鳥名。俗亦呼為麻雀。
    - 雀喜跳躍。故言人之欣喜踊躍曰雀躍。

## 雁

- 義諫切(Yen)去聲
    - 水禽名。狀似鵝。嘴長微黃。背褐色。翼帶青灰色。胸部有黑斑。其飛能自成行列。秋來春去。亦謂之候鳥。或作鴈。

## 雄

- 音熊(Hsiung)平聲
    - 羽族之屬陽性者也。獸之牡者亦或謂之雄。
    - 強有力之稱。如雄壯、雄健。

## 雅

- 讀如亞(Ya)平聲
    - 烏也。今作鴉。

- 讀如迓上聲
    - 正也。又古樂歌詩之一體。詩有大雅、小雅。言正樂也。
    - 常也。（論語）子所雅言。
    - 書名。爾雅亦簡稱雅。其後訓詁之書。仿爾雅之體為之者多曰雅。如廣雅、埤雅之類。
    - 嫻雅。言習於威儀而適當也。
    - 俗之反。有典有則。不徇流俗曰雅。
    - 素也。謂平素也。如言一日之雅。言平素有一日之相親也。
    - 甚也。助詞。古文中偶用之。

## 集

- 音輯(Tsi)入聲
    - 本作■。群鳥在木上也。鳥飛而下止亦曰集。（論語）翔而後集。
    - 聚也。如結會亦曰集會。
    - 眾至也。如言少長咸集。
    - 成也。如成事亦曰集事。
    - 合散碎者成一整數謂之集。如集款、集款之類。
    - 墟市曰集。言為貿易聚集之地也。
    - 著述之成書者曰集。如詩集、文集。

## 雉

- 直履切(Chih)上聲
    - 鳥名。形狀習性。與雞相類。雄者甚美麗。雌則否。棲息山野。食穀類嫩葉。侵及禾稼。故為害鳥。漢呂后名雉。故諱稱野雞。至今沿之。
    - 古時建築之量法。方丈曰堵。三堵曰雉。故城上之短牆曰雉堞。

## 雊

- 音購(Kou)去聲
    - 雉鳴也。

## 雋

- 讀如全(T'suan)上聲
    - 肥肉也。雋永。言所論甘美而深長也。

- 作韻切(Tsun)去聲
    - 與■、俊、通。特異也。

- ［解字］下從■卽弓字。

## 雌

- 此斯切(T'zu)平聲
    - 羽族之屬陰性者。獸之牝者亦或謂之雌。
    - 柔弱也。如守雌、雄伏。

## 雍

- 紆■切(Yung)平聲
    - 和也。本作雝。

- 音壅去聲
    - 古九州之一。今陝西、甘肅、青海之地也。

## 雎

- 音疽(Tsu)平聲
    - 雎鳩、鴞之異名。惟鷙而有別。故少■氏以鳥名官。司馬主法制者。謂之雎鳩氏。其鳥雌雄相隨而不狎。故詩關關雎鳩。以喻君子之配偶。參看「鶚」。

- ［解字］右從且。與從目者異。

## 雒

- 音洛(Le)平聲
    - 水名。禹貢伊洛之洛本作雒。見（周禮）。一說漢以火德王。忌水。改洛為雒。參看「洛」。
    - 雒誦。本作絡誦。見（莊子）。包絡之義。今借用為誦讀字。

## 雕

- 音貂(Tiao)平聲
    - 鳥名。鳶也。一作鵰。
    - 刻玉也。（孟子）「必使玉人雕琢之」。引伸為凡刻鏤之稱。美術之一種也。

## 雖

- 音綏(Sui)平聲
    - 推想之詞。為極端之計畫以證其必然也。

## 雘

- 屋郭切(Hu)入聲
    - 赤石脂之類。如油漆所用顏料。以為宮室之飾者也。

- ［解字］左從丹青之丹。作從舟者誤。

## 雙

- 疏江切(Shuang)平聲
    - 偶也。奇偶。俗謂之單雙。

- ［解字］俗作■矍並非。

## 雛

- 崇吾切(Ch'u)平聲
    - 幼小之稱。本指鳥而言。亦以喻他物。如標本之縮小曰雛形。
    - 鵷雛。鳥名。鳳屬也。見（莊子）。

## 雜

- 字納切(Tsa)入聲
    - 不純也。以不同類者。叢集於一處而參差錯出之謂。如內國人與外國人共處之地。謂之雜居地是也。
    - 不能以類相從者。皆名之為雜。如學術之有雜家、商品之有雜貨。
    - 除正項之外亦統名之為雜。如品官有佐貳皆謂之雜職。穀類非米麥皆謂之雜糧。
    - 攙入也。如言夾雜、拉雜之類。

## 雝

- 紆胸切(Yung)平聲
    - 雍本字。詳「雍」。

## 雞

- 台鷖切(Chi)平聲
    - 家畜之鳥。肉及卵供食。有滋養之效。雄者以時而鳴。古言雞司晨。僅指其將旦之鳴言之也。

## 巂

- 讀如攜(Hsi)平聲
    - 矩也。

- 音髓(Sui)上聲
    - 越巂。滿郡名。又舊縣名。今作越西縣。屬四川。

## 離

- 力移切(Li)平聲
    - 分散也。近曰離。遠曰別。
    - 附麗也。（詩）「不離于裏」。言不與裏相附麗也。
    - 離離。猶歷歷也。

## 難

- 儺寒切(Nan)平聲
    - 易之反。勤苦以成事。或費時、或費力之謂。

- 諾按切去聲
    - 憂患危險之事也。如言落難、避難。
    - 詰責也。如抉摘事理之不合者使明白答覆曰發難。

## 【附錄】

### ■
- 本音鵠。高也。俗借作鶴。

### 雇
- 鳥名。同扈。又僱工字本從此。

