# 乙部

## 乙

- 衣肸切(I)入聲
    - 十干之第二位。
    - 讀書以筆志其止處曰乙。字有遺脫。勾其旁而增之亦曰乙。

## 九

- 紀有切(Chiu)上聲
    - 數名。

- 基優切平聲
    - 與糾通。聚也。（論語）「桓公九合諸侯」。九非數名。謂糾合也。

## 乞

- 欺乙切(Ch'i)入聲
    - 求也。如言乞貸、乞食。

- 音器去聲
    - 以物與人曰乞。晉唐人有此語。今罕用。

## 也

- 矣者切(Yhe)上聲
    - 語已斷定之詞。如言仁者人也、義者宜也。
    - 發語詞。今俗語習用之。與亦字義同。

## 乩

- 音雞(Chi)平聲
    - 卜以問疑也。今術士以盤盛沙。上置形如丁字之架。懸錐其端。左右兩人扶之。神降則憑之以畫沙示人吉凶者。俗謂之扶乩。

## 乳

- 讀若如(Ju)上聲
    - 動物胸腹左右之一部位。所以生哺子之汁者也。今通稱所生之汁曰乳。以乳哺之亦曰乳。
    - 產也。胎生曰乳。故事物孳生不已。亦曰孳乳。
    - 凡動物之始生者曰乳。如言乳燕。
    - 俗謂細研之曰乳。其研物之器。謂之乳鉢。

## 乾

- 奇延切(Ch'ien)平聲
    - 八卦之首。為天為君之象。故謂天象曰乾象。君權曰乾綱。
    - 乾卦三陽。故以喻男子。如俗言乾造、乾宅。

- 音干(Kan)平聲
    - 燥也。如言乾柴烈火、
    - 枯竭也。如言外彊中乾。謂少有餘而中不足也。
    - 不有其事而居其名者。俗皆謂之乾。如言乾爺、乾娘、乾脩、乾館之類

- ［解字］俗作乾。非。

## 亂

- 路玩切(Luan)去聲
    - 治之反。凡不得其序。而擾動不安者。皆謂之亂。（孟子）「天下之生久矣。一治一亂。」如洪水猛獸之災、邪說暴行之害、皆是。
    - 兵禍也。兵作於內為亂。見（左傳）。
    - 紛雜也。無秩序條理。而互相錯出之謂。如亂絲、亂麻之類。
    - 昏昧也。如言精神瞀亂。
    - 不依規律者曰亂。用於動作字之上者皆此義。
    - 破壞也。如言壞法亂紀。言破壞法律也。
    - 淫邪也。就行為品性而言曰淫。就教風俗而言曰亂。
    - 治也。古治本作乿。漢以來皆譌作亂。後遂混為一字。（論語）「予有亂臣十人」。謂治世之臣也。
    - 樂之卒章也。（論語）「關睢之亂」。古賦之末。多有用亂曰者。總一賦之終。發其要也。

- ［解字］俗作乱。

## 【附錄】

### 乱
- 俗亂字。

