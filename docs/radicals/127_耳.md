# 耳部

## 耳

- 而矣切(Er)上聲
    - 人及動物司聽之器官也。由其中鼓膜受空氣之振動。傳達聽神經。而知外部之音響者也。
    - 聞也。如言久耳大名。以道聽塗說為信。謂之耳食。又玄孫之曾孫曰耳孫。見（爾雅）。謂其已遠僅耳聞也。
    - 凡附於兩旁如人之耳者。亦謂之耳。如車耳．鼎耳。
    - 旁門亦曰耳門。
    - 語已辭。

## 耶

- 移蛇切(Yeh)平聲
    - 語助疑辭。亦作邪。
    - 與爺通。爺孃之爺亦作耶。
    - 耶穌教。亦簡稱耶教。參看「穌」。

## ■

- 音耽(Tan)平聲
    - 耳漫無輪也。
    - 人名。如祝■．老■。

## 耽

- 多庵切(Tan)平聲
    - 樂也。過樂謂之耽。
    - 虎視眈眈之眈。俗亦作耽。詳「眈。」

- ［解字］俗作■。

## 耿

- 讀如梗(Keng)上聲
    - 明也。如星河耿耿。謂小明也。
    - 不安之意。如言中心耿耿。
    - 耿介。有志節而不與人苟合之意。

## 聆

- 讀如令(Ling)平聲
    - 聽也。言接於耳而心頒其意也。如聆教。

## 聊

- 讀如料(Liao)平聲
    - 姑且也。如語聊復爾爾。謂姑且如此也。
    - 賴也。如言民不聊生。謂無所賴藉以生也。今亦謂意緒不快曰無聊。

## 聒

- 音括(Kuo)入聲
    - 語雜聲囂也。強與人語曰聒。猶俗言聒吵。
    - 聒聒。無知之貌。

## 聖

- 試正切(Sheng)去聲
    - 修養人格造乎至極之地謂之聖。如言超凡入聖。
    - 至尊之稱。如舊稱天子之言詞曰聖諭．聖訓。

## 聘

- 讀如品(P'ing)去聲
    - 訪也。耳聞其人而敬禮之。以幣帛致意也。如徵聘。
    - 問也。遣使通問以修好也。如朝聘。
    - 昏禮由媒妁致幣帛通問亦曰聘。

- ［解字］右從由從■。

## 聚

- 絕羽切(Tsu)上聲亦讀去聲
    - 會也。如聚斂．聚集。
    - 積蓄也。謂會合於一處也。積少成多曰聚。
    - 村落也。為人所聚居。故曰聚。

## 聞

- 音文(Wen)平聲
    - 聽覺也。聲接於耳而己有所覺曰聞。如風聞．傳聞。又身預其事曰預聞。
    - 知識也。凡學識閱歷。均藉耳目為用。故以多聞多見為博學。如言孤陋寡聞．博聞強識之類。
    - 傳達也。如信札中奉聞．特聞。謂告知也。
    - 鼻嗅亦謂之聞。（韓愈詩）清香撲地只遙聞。

- 音問去聲
    - 聲所至也。如詩經聲聞于天．聲聞于外之類。
    - 名譽也。如令聞廣譽。語見（孟子）。

## 聯

- 音連(Lien)平聲
    - 連也。相續不絕也。如蟬聯．聯翩。
    - 合也。集合眾小國．或多數自治區域。以成一大國。謂之聯邦制度。
    - 對偶謂之聯。如楹帖曰楹聯。詩文偶句曰一聯。

## 聰

- 音■(T'sung)平聲
    - 耳官感覺敏也。今謂人之穎悟曰聰明。因耳目之感覺敏疾。則見聞多而知慧出也。

## 聲

- 詩嬰切(Sheng)平聲
    - 耳官之所感覺者也。凡物體顫動。與空氣相激盪。皆能成聲。古以其清濁高下。分為宮商角徵羽五聲。樂器用之為標準。人聲則分平上去入四聲。字音用之為標準。
    - 音樂也。如聲容．聲色。
    - 語言也。謂致語曰致聲。
    - 名譽也。（孟子）故聲聞過情。
    - 宣也。如聲罪致討。今表白其事亦曰聲明。

## 聳

- 音悚(Song)上聲
    - 高也。山勢斗起曰孤聳。
    - 警動也。如聳懼。

## 聵

- 讀如潰(K'uei)去聲
    - 生而聾也。
    - 不明事理也。如言昏聵糊塗。

## 聶

- 匿葉切(Nieh)入聲
    - 附耳私語也。通作囁。
    - 姓也。

## 職

- 音織(Chih)入聲
    - 執掌也。凡任事皆曰職。如言稱職。曠職之類。又古諸侯朝天子曰述職。述所守也。後世疆吏入覲亦曰述職。本此。
    - 分所應為之事皆曰職。如子職．婦職。
    - 助詞。惟也。如言職是之由。謂惟此故也。

## 聽

- 替罄切(T'ing)去聲亦讀平聲
    - 用耳之感覺曰聽。如聽書．聽戲。問事之消息亦曰聽。如探聽．打聽。
    - 從也。順從其言曰聽。如聽話。
    - 斷也。如斷獄曰聽訟。
    - 任也。如言不願者聽．聽其所之。
    - 中庭曰聽事。言受事察訟於是也。俗讀平聲。亦作廳。

- ［解字］右從耳從壬。壬音挺。與壬癸字不同。

## 聾

- 音籠(Lung)平聲
    - 耳無聞也。因耳內之鼓膜增厚或破裂。故不能感受微聲也。小兒初生時聾者。則必兼啞。

## 【附錄】

### ■
- 俗恥字。

### ■
- 同■。

### 聃
- 俗■字。

### ■
- 俗聰字。

### ■
- 俗聯字。

### ■
- 俗聽字。

