# 一部

## 一

- 衣悉切(I)入聲
    - 數之始也。凡物單個皆曰一。
    - 同也。（中庸）及其成功一也。
    - 統括之詞。如一切、一概。
    - 或然之詞。如萬一、一旦。
    - 專也。如一味、一意。

## 丁

- 低經切(Ting)平聲
    - 十干之第四位。
    - 當也。居父母之喪曰丁憂。謂當憂傷之時也。
    - 人口曰丁。成年者謂之成丁。漢宋以男子年二十為成丁。唐以二十一為成丁。明清以十六為成丁。舊制成丁者計口徵稅。謂之丁稅。清雍正中。丁稅攤入地賦。謂之地丁。
    - 僕役曰丁。如園丁、庖丁。

- 知耕切(Cheng)平聲
    - 丁丁。伐木聲。見（詩經）。

## 七

- 砌一切(Ts'i)入聲
    - 數名。
    - 文體名。文選有七發、七啓。皆以七問七答。故名。

## 万

- 務飯切(Wan)去聲
    - 與萬同。詳「萬」。

- 音墨(Me)入聲
    - 万俟。複姓。讀如墨其。宋有万俟卨。

## 丈

- 直養切(Chang)上聲
    - 十尺為丈。
    - 度地曰丈。如言清丈。謂清理田畝基地。核其實數也。
    - 長老之稱。凡行輩尊者。通稱之曰丈。

## 三

- 思甘切(San)平聲
    - 數名。

- 四濫切去聲
    - 固也。猶俗言再三。（論語）南容三復白圭。

## 上

- 侍漾切(Shang)去聲
    - 對下之稱。凡就兩物、或事物之兩端。而區別其地位、次第、品性等。皆用之。如上部、下部。上卷、下卷。上等、下等之類。
    - 舊稱君主曰上。史記有今上本紀。司馬遷漢武時人。故稱武帝為今上。
    - 卑者對於尊者皆稱上。

- 市養切上聲
    - 升也。自下而上行也。
    - 進也。謂奉之以進於上也。如上書、上表。
    - 字之讀音分平上去入四聲。以高呼而猛烈者為上聲。

## 下

- 諧野切(Hsia)上聲
    - 上之對。詳「上」。
    - 對於尊貴者自謙之詞。如下情、下懷。

- 系亞切去聲
    - 降也。自上而下也。如下山、下樓。
    - 偃也、如下旗、下帷。猶俗言放下也。
    - 降服也。故攻城奪地、以力服人者謂之下。

## 丌

- 音姬(Chi)平聲
    - 薦物之具。

## 不

- 夫物切(Fu)入聲
    - 與弗音義並同。如言不然、不可之類。今讀如補之入聲。

- 甫有切(Fu)上聲
    - 與可否之否通。亦讀平聲。未完之詞也。今惟詩詞中用之。

## 丏

- 音免(Mien)上聲
    - 不見也。
    - 避箭短牆也。

## 丐

- 音蓋(Kai)去聲
    - 乞也。乞食之人曰乞丐。有所請求亦謂之丐。
    - 與也。如言沾丐後人。謂後學者之被其澤也。

## 丑

- 恥有切(Ch'ou)上聲
    - 十二支之第二位。夜半一點鐘至三點鐘為丑時。
    - 戲劇腳色之名。俗謂之小花面。

## 且

- 七野切(Ts'ieh)上聲
    - 發語詞。如且夫之類。又轉語詞。言非一端。欲更端以盡其意。而用為引起之詞也。如俗言況且。
    - 姑且也。謂所希望非止於此。而暫且聊且如此也。又苟安而潦草塞責曰苟且。
    - 將也。垂及之意。如將盡亦曰且盡。
    - 又也。（詩）君子有酒多且旨。
    - 尚也。如言然且不可。謂即如其意以與之。而猶不可也。
    - 悤遽之詞。同時而兼及兩事也。如言且馳且射、且戰且走之類。

- 音疽(Tsu)平聲
    - 語餘聲。（詩）其樂只且。

## 丕

- 劈衣切(P'i)平聲
    - 大也。惟典誥之文用之。多指帝王之事言之也。如謂大業曰丕基之類。

## 世

- 式藝切(Shih)去聲
    - 代也。三十年為一世。又父子相繼亦曰一世。如家之有世系。謂家族之統系相承不絕也。
    - 王者易姓受命為一世。如言在夏后之世、殷之末世。故泛稱時局曰世。如盛世、季世。
    - 世界之簡稱。參看「界」。又謂普通社會亦曰世。如謂社會之交接曰世故。
    - 繼世者曰世。如伯父曰世父。諸侯之嫡長子曰世子。皆謂繼世者也。
    - 故舊之稱。如言世交、世誼。凡與先輩有交誼者皆稱世。

## 丘

- 欺優切(Ch'iu)平聲
    - 土阜也。四方高、中央下曰丘。
    - 古分田之法。八家同井。四井為邑。四邑為丘。凡一百二十八家也。
    - 聚也。古謂九州之地志曰九丘。言九州所有皆聚此書也。
    - 大也。古謂長嫂曰丘嫂。見（漢書）

- ［解字］字亦作邱、或缺筆作𠀉。因為孔子之名。舊以諱為尊敬也。

## 丙

- 彼影切(Ping)上聲
    - 十干之第三位。陰陽家以丙屬火。故即以丙為火。如言付丙。謂以火焚之也。

## 丞

- 匙蠅切(Ch'eng)平聲
    - 輔佐也、古官名有師保疑丞。謂之四輔。見（禮記）。秦漢時執政者。亦稱丞相。皆謂輔佐天子也。後世官署。或於長官之下設左右丞。又如府有府丞。縣有縣丞。皆取輔佐之義。

## 丟

- 丁羞切(Tiu)平聲
    - 一去不還也。俗謂遺失物件曰丟。

- ［解字］俗作丟。上為一撇。

## 並

- 陛挺切(Ping)上聲
    - 併也。謂其相齊也。如並立、並坐。凡連類而及之亦曰並。
    - 皆也。（易）王明並受其福。

- ［解字］本作竝。

## 【附錄】

### 与
- 古賜予之予本作与。从与从一。俗借用為相與字。

### 両
- 俗兩字。

### 两
- 仝上。

### 丣
- 酉本字。

