# 巾部

## 巾

- 音斤(Chin)平聲
    - 拭巾也。（禮）「盥卒授巾」。謂盥畢用以拭者也。俗之手巾。
    - 幘也。冠屬。如方巾。明時學子之冠。故謂學究之酸腐曰頭巾氣。

## 市

- 讀如士(Shih)上聲
    - 買賣所聚之處也。如早市、晚市、花市、繭市之類。物價因供求之緩急。一致漲落曰市價。其行銷之狀況曰市面。介紹買賣、於中取利曰市儈。又物之堅好者曰市貨。謂陳列於市以待售。其不良者曰行貨。謂齎行隨地以求售。猶今貨物有牌號、無牌號之分也。
    - 城鎮曰市。如言都市、鎮市。
    - 買也。（論語）「沽酒市脯不食」。市恩。猶俗言買情。上从一點。與市字中从一直畫者異。市音潑。

## 布

- 補誤切(Pu)去聲
    - 織物也。古以麻屬為之。今通用棉。而別稱麻紵葛所織曰夏布。
    - 錢幣也。如貨布、泉布、古錢中今俗所稱之褲子錢、是也。
    - 陳也。陳列之曰布。俗言如何擺布。謂如何安放也。又敷陳其言亦曰布。如布告、宣布。亦作佈。
    - 施也。散之於眾也。如言布施。明清行省長官曰布政司。謂行施政治之官也。

## 帆

- 音凡(Fan)平聲
    - 舟上以竿張幔。借風力使舟行也。

- 音梵去聲
    - 船使風也。凡名詞用者从平聲。動詞用者从去聲。

## 希

- 肸衣切(Hsi)平聲
    - 少也。如幾希。

- 謂絕無僅有也。物之難得而可貴者曰希罕、希奇。
    - 望也。如希冀、希望。書函中有所請求曰伏希。猶伏乞也。

## 帑

- 音奴(Nu)平聲
    - 與孥通。妻子也。

- 音倘(T'ang)上聲
    - 金幣所藏之府也。如謂國庫財物曰國帑。

## 帔

- 讀如譬(P'i)去聲
    - 褙子也。卽今背心。披於肩背者。明命婦禮服有霞帔。舊俗婚禮所用、是也。

## 帕

- 莫轄切(Ma)入聲
    - 額巾也。今用為佩帶之物曰手帕。讀若拍。(P'a)。

## 帖

- 音貼(T'ieh)入聲
    - 以帛作書也。古未有紙。書於帛者曰帖。別於竹木之稱簡冊也。後世書於紙片皆曰帖。如春聯曰春帖。執照曰牙帖、戶帖。名剌曰柬帖。報單曰泥金帖子。皆是。
    - 碑帖也。立石曰碑。摹古人書翰刻石者曰帖。如王右軍蘭亭帖、換鵝帖之類。碑之拓本供臨摹者亦謂之帖。
    - 唐宋時。試題於全文中帖出數言以試士曰帖。故詩文供應試之用者曰試帖、帖括、本此。
    - 定也。如妥帖。又服從之曰帖服。猶言平服也。

## 帘

- 音廉(Lien)平聲
    - 酒家幟也。亦稱酒旗。古酒店之招牌。懸旗以為記號也。
    - 今亦謂門上所懸幕曰門帘。

## 帙

- 音秩(Chih)入聲
    - 書衣也。小囊也。古人之書。皆為卷子。以囊盛之則曰帙。今謂書一函曰一帙。

## 帚

- 止酉切(Chou)上聲
    - 掃除之器也。如俗言掃帚。凡洗刷之器。束其上端。散其末端者。皆謂之帚。

## 帛

- 音白(Pe)入聲
    - 繒也。今謂之綢。絲織物之總名也。

## 帓

- 音末(Me)入聲
    - 頭巾也。

## 帝

- 底詣切(Ti)去聲
    - 君也。王天下之號。如三皇五帝。
    - 神之尊者亦稱帝。如白帝、赤帝。謂天曰上帝。

## 帢

- 音恰(Ch'ia)入聲
    - 帽也。魏太祖擬古皮弁。裁縑帛以為帢。以色別其貴賤。見（三國志注）。

## 帥

- 音率(Shou)入聲
    - 統帥也。如統兵曰帥師。凡帶領之皆曰帥。如言牽帥老夫。見（左傳）。
    - 率也。以身作則曰帥。堯舜帥天下以仁。桀紂帥天下以暴。見（大學）。

- 所位切(Shuai)去聲
    - 將帥也。主也。如一軍之主曰元帥。舊俗稱督撫曰大帥、某帥。以其兼管軍務也。

## 帨

- 音稅(Shui)去聲
    - 佩巾也。卽今手帕。

## 師

- 讀如尸(Shih)平聲
    - 眾也。如稱國都曰京師。謂其大而眾也。
    - 軍族以二千五百人為師。見（周禮注）。今陸軍編制亦有師。卽舊制之一鎮也。
    - 教人以道德學問者曰師。如師範學校。造就教師之學校也。
    - 有一技之長皆曰師。如畫師、餅師。
    - 效法他人曰師。如言互相師法。
    - 長也。古官名有卜師、樂師。

## 席

- 音夕(Si)入聲
    - 藉也。言人坐臥之所藉者也。以橐秸為之曰薦。以莞蒲為之曰席。俗亦作蓆。
    - 資也。因也。如言席前人之餘烈。謂藉祖宗已成之業也。
    - 古者席地而坐。故謂座為席。今緣之。如首座曰首席。主其事者曰主席。
    - 古者布席治事。故亦謂職務曰席。如舊稱刑名幕友曰刑席之類。
    - 包括之義。如言席卷天下。猶言囊括包舉也。

## 帡

- 音瓶(P'ing)平聲亦讀上聲
    - 幄也。帡幪。所以覆蔽。在上曰幪。在旁曰帡。受庇於人曰幸列帡幪。本此。

## 帳

- 讀如障(Chang)去聲
    - 張也。如共張。通作供帳。
    - 幕也。軍士所居如營帳、帳棚。今張施於者亦稱帳。
    - 計簿也。如俗稱帳簿。亦作賬簿。

## 帵

- 音剜(Wan)平聲
    - 裁餘也。今采帛鋪謂翦截之餘曰帵子。

## 帶

- 朵艾切(Tai)去聲
    - 衣帶也。如束帶。
    - 佩也。如帶刀、帶劍。
    - 隨行曰帶。如隨帶、帶領、攜帶之類。私攜之物曰夾帶。
    - 概指其地。俗曰一帶。就地劫遠長處而言也。

- ［解字］俗作帶。

## 帷

- 音為(Wei)平聲
    - 幔也。幕也。以幅帛圍繞障蔽之也。帷者。所以蔽內、使不外見。故言人之不能治家曰帷薄不修。

## 常

- 音裳(Ch'ang)平聲
    - 久也。如常川。謂永久不息也。
    - 可常行之道也。如仁義禮智信。謂之五常。
    - 平庸也。如常人。謂平庸之人也。又無甚奇異者曰平常、尋常、常識、老生常談。皆是。

## 帽

- 音冒(Mao)去聲
    - 冠之通稱。凡蒙覆其首者皆曰帽。

## 幀

- 智孟切(Ch'ang)去聲
    - 張畫繪也。畫之一幅曰一幀。

## 幂

- 音覓(Mi)入聲
    - 以巾覆物也。
    - 面積曰幂。

- ［解字］字亦作冪。

## 幃

- 音韋(Wei)平聲
    - 單帳也。稱室曰房幃。謂閨中嚴密處也。
    - 香囊也。

## 幄

- 音渥(Wu)入聲
    - 帳幕也。上下四旁悉周曰幄。

## 幅

- 音幅(Fu)入聲
    - 布帛廣狹之度也。今計布帛之數亦曰幾幅。

- 音逼(Pi)入聲
    - 行縢名。自足至膝以幅帛邪纏之也。見（左傳）。

## 幌

- 戶廣切上聲
    - 帷幔也。俗稱酒帘曰幌子。

## 幔

- 暮玩切(Man)去聲
    - 幕也。

## 幕

- 音莫(Me)入聲
    - 帷在上曰幕。猶言帳棚。軍中張帳幕以居。故將帥所在曰幕府。幕中賓友之治文書者曰幕友。亦簡稱曰幕。讀若摹。
    - 戲劇先張幕。至演時始開。故事之開始亦曰開幕。
    - 與漠通。沙漠之漠。古亦作幕。

- 音幔(Man)去聲
    - 錢背也。言錢之反面。

## 幗

- 谷畫切(Kuo)入聲
    - 婦人首飾也。故亦稱婦人曰巾幗。楊升庵曰。古畫婦女有頭施紺幂者卽此。

## 幘

- 音責(Tse)入聲
    - 韜髮之巾也。漢元帝額有壯髮。不欲人見。故加幘以巾包之。本燕居所用巾也。

## 幛

- 讀如章去聲
    - 以幅帛題字。贈人為慶弔之禮者。本古人步障遺意。今多從巾。如壽幛、祭幛之類。

## 幞

- 扶欲切(Pu)入聲
    - 頭巾也。亦名幞頭。後周武帝製。以便武事者也。

## 幟

- 音熾(Chih)去聲
    - 旌旗之屬。軍中用以表識者也。

## 幡

- 音翻(Fan)平聲
    - 幟也。
    - 與翻通。變動之貌。（孟子）既而幡然改曰。

## 幢

- 音撞(Ch'uang)平聲亦讀去聲
    - 旌旗之屬。儀仗所用。其制用朱紃貫旄頭成穗。外用綢幕韜之。建以曲柄。其幕短而旄頭外露者。謂之羽葆幢。釋氏寫經於幕。謂之經幢。刻於石柱曰石幢。

## 幣

- 音弊(Pi)去聲
    - 帛也。古為饋贈之常物。
    - 財用也。上古以珠玉為上幣。黃金為中幣。刀布為下幣。漢以後則以錢為幣。

## 幧

- 讀如悄(Ts'iao)平聲
    - 幧頭。斂髮之巾也。

## 幨

- 蚩淹切(Ch'an)平聲
    - 車帷也。如言達官來臨曰幨帷暫駐。指其車騎而言。

## 幪

- 音蒙(Meng)平聲
    - 覆也。在上曰幪。如帡幪。參看「帡」。

## 幫

- 音榜(Pang)平聲
    - 治履邊也。今俗亦謂履旁曰鞋幫。
    - 助也。凡事物旁助皆曰幫。言在旁以助之也。如幫辦。
    - 同夥曰幫。如一幫、某幫。

## 幬

- 音儔(Ch'ou)平聲
    - 禪帳也。
    - 車帷也。

- 音導(Tao)去聲又音桃(T'ao)平聲
    - 覆也。（中庸）無不覆幬。

- ［解字］俗作⿰巾夀。

## 【附錄】

### 帀
- 匝本字。

### 帋
- 紙或作帋。

### 帬
- 裙本字。

### 帮
- 俗幫字。

### 幈
- 俗屏幛字。

### 幙
- 同幕。

