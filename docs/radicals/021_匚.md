# 匚部

## 匚

- 音方平聲
    - 受物之器。

## 匜

- 音移(I)平聲亦讀上聲
    - 古盥器。猶今之面盆。

## 匝

- 子答切(Tsa)入聲
    - 周也。環繞一周曰一匝。

- ［解字］本作帀。

## 匟

- 音抗(K'ang)去聲
    - 匟牀。坐牀也。

## 匠

- 讀如牆(Tsiang)去聲
    - 木工也。今為工之通稱。如銅匠、鐵匠。
    - 凡專精一事者稱匠。如字匠、畫匠之類。又推崇能手曰宗匠。
    - 機巧也。如言巧思曰意匠、匠也。

## 匡

- 枯汪切(K'uang)平聲
    - 正也。如匡救。謂救正其失也。
    - 輔也。如匡襄。謂輔助之也。

## 匣

- 音狎(Hsia)入聲
    - 用器。篋屬。大者曰箱。小者曰匣。皆所以藏物者也。

## 匪

- 讀如非(Fei)上聲
    - 與非通用。又習於不正之行為曰匪。如言匪類。故寇盜曰匪。如土匪、會匪。

## 匭

- 音宄(Kuei)上聲
    - 匣也。如今選舉之投匭。謂置票於篋中也。

## 匯

- 讀如回(Hui)上聲
    - 迴也。言水流之迴旋也。今亦謂眾水所注曰匯。
    - 貨幣由甲地支付乙地收取曰匯。如匯劃、匯兌。

## 匱

- 巨位切(Kuei)亦讀如喟(K'uei)去聲
    - 藏物器之大者。
    - 竭也。如匱乏。

## 匳

- 音廉(Lien)平聲
    - 鏡匣也。盛香器也。凡器物之匣皆曰匳。如印匳、詩匳之類。今稱嫁女之物曰粧匳。

- ［解字］本作籨。俗作奩。亦作匲。

## 匵

- 音獨(To)入聲
    - 匱也。通作櫝。

