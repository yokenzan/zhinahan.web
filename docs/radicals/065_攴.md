# 攴部

## 攴

- 音撲入聲
    - 小擊也。

- ［解字］偏旁作攵。與文字異。俗借用非。

## 收

- 詩優切(Shou)平聲
    - 捕也。謂拘捕罪人也。有罪受捕曰被收。如今收禁、收監、是也。
    - 聚也。取入也。如收斂、收拾。
    - 受也。如言哂收、檢收。
    - 結束曰收、如文末曰收筆。事畢曰收場。

- ［解字］左从丩音鳩。右从攴。俗作⿰丬攵、収、並誤。

## 攷

- 可襖切(K'ao)上聲
    - 與考音義並同。考察之考。本當作此。今兩字均通用。惟壽考字不借用攷。

## 攸

- 音憂(You)平聲
    - 自得貌。（孟子）攸然而逝。
    - 所也。相攸。言擇可嫁之所也。見（詩經）。今為人擇配用此語。
    - 語助詞。如言名節攸關之類。詞句常用為介詞。實不為義。

## 改

- 讀如蓋(Kai)上聲
    - 更易也。如改造、改歲。

- ［解字］左从人己之己。从辰巳之巳者音似。別為一字。

## 攻

- 音公(Kung)平聲
    - 伐也。困圍城邑曰攻。言如攻守異勢。
    - 治也。如攻金、攻玉。
    - 責人過失曰攻。如攻擊。

## 放

- 付妄切(Fang)去聲
    - 縱也。縱之使去曰放。如放鷹、放鶴。縱恣而不檢束亦曰放。如放肆、放蕩。
    - 斥逐也。如放流、放黜。
    - 發出也。如放歌、放光、放箭、放船。
    - 舒也。如花開曰花放。天霽曰放晴。又舒手亦曰放手。開放、放棄、皆此義。
    - 散也。如放賑。放債。
    - 舊時京員外任曰放。如放缺、放差。
    - 置也。如俗言安放。
    - 俗謂擴而大之曰放。如放寬、放大。

- 甫罔切上聲
    - 與傲通。效也。如言吾將安放。謂無所適從也。
    - 依也。（論語）放於利而行。

## 政

- 音正(Cheng)去聲
    - 正也。下所取正也。如法制禁令之屬。
    - 凡國家所治公事。皆謂之政。
    - 辦事之規則曰政。如家政、觴政。
    - 官名、主其事者曰政。如舊官制有學政、鹽政。主事亦稱主政。
    - 就正曰政。如以著作示人曰呈政。

## ⿰占攵

- 讀如玷(Tien)平聲
    - ⿰占攵敠。稱量也。俗通作掂。

## 故

- 音固(Ku)去聲
    - 事也。如大事曰大故。多事曰多故。
    - 原因也。如有因曰有故。無因曰無故。
    - 舊也。如舊事曰故事。舊交曰故人。
    - 本也。如本鄉曰故鄉。本國曰故國。
    - 謂死曰故。如物故、病故。
    - 有心者曰故。如故殺。謂有意殺之也。
    - 承上之詞。

## 效

- 音校(Hsiao)去聲
    - 學也。謂摹仿之也。如效法、效尤。亦作傚。
    - 致也。致力曰效力。又投效、報效。皆此義。俗通作効。
    - 效驗也。如明效、成效。

## 敉

- 音弭(Mi)上聲
    - 安也。如事局安寧曰敉平。

## 敍

- 音序(Hsu)上聲
    - 秩次也。依次授職曰銓敍。又獎勵有功曰獎敍。論其功之等級次第也。
    - 端緒也。今書策舉其綱要。列卷首曰敍。亦作序。
    - 抒也。陳述也。如言暢敍幽情。
    - 俗借為聚會之聚。如請帖之言候敍、是也。

- ［解字］右从攴。不从又。

## 敎

- 音較(Chiao)去聲
    - 敎令也。古者天子之命令曰詔。太子及王侯之命令曰敎。
    - 訓誨也。謂以所能傳授於人也。如敎育、敎師。
    - 宗敎之簡稱。如俗所謂敎會、敎門。卽指基督敎、回敎而言。
    - 明清之敎授、學正、敎諭、訓導諸官。統謂之敎職。亦單稱曰敎。如由他官改用者曰改敎。

- 音交平聲
    - 使令也。如言枉敎、錯敎等。詩詞中常用之。

- ［解字］左从𡥉。與孝弟字異。

## 敏

- 米引切(Min)上聲
    - 疾速也。如言敏給、敏捷。
    - 聰也。如不敏。自謙之詞。

## 救

- 音究(Chiu)去聲
    - 止也。（論語）「女弗能救與」。言諫止其過失也。
    - 助也。護也。謂援助而保護之。使免於危難也。

## 敔

- 音語(Yu)上聲
    - 樂器名。形如伏虎。背有二十七鉏鋙。用木掠之發聲。以止樂也。

## 敕

- 音飭(Ch'iu)入聲
    - 警飭也。如譴敕、謹敕。今通作飭。
    - 詔命曰敕。漢唐以來。天子頒布臣民之書。謂之詔敕。亦單稱敕。猶後世之有諭旨也。
    - 命官之詞。唐百官志載王言之制有七。四曰發敕。除免官爵。授六品以下官用之。後世命六品以下官曰敕命。本此。

- ［解字］亦作勅。或作𢽟、勑。

## 敖

- 音遨(Ngao)平聲
    - 遊戲也。如敖遊亦作遨遊。

- 魚到切去聲
    - 與傲同。慢也。

## 敗

- 簿邁切(Pai)去聲
    - 毀壞也。如言亡國敗家。俗亦謂毀家之子曰敗子。
    - 物之已壞者皆曰敗。如言魚餒肉敗。見（論語）。又落葉曰敗葉。花殘曰花敗。
    - 傾圯曰敗。如言頹垣敗壁。
    - 覆也。潰也。勝之對。今遊戲之事。負者亦曰敗。如言勝固欣然、敗亦可喜。

## 敝

- 音幣(Pi)去聲
    - 壞也。如敝帚、敝屣。
    - 罷也。謂使之勞敝也。如言敝於奔命。
    - 謙稱。古自稱其國曰敝邑。今稱敝國、敝省、敝族、敝姓、皆是。

## 敞

- 音廠(Ch'ang)上聲
    - 顯露也。如言軒敞、寬敞。

## 敠

- 音咄(To)入聲
    - ⿰占攵敠。詳「⿰占攵」。

## 敢

- 讀如干(Kan)上聲
    - 進取也。如勇敢、果敢。
    - 無所畏憚也。如言敢作敢為。
    - 語辭。有自言冒昧之意。如言敢固辭、敢固以請、並見（禮記）。

## 散

- 讀如三(San)去聲
    - 不聚也。如星散、雲散。
    - 放也。以物與人曰散。如施散、揮散。
    - 舒也。猶言舒散。如散悶、散心。

- 讀如三上聲、
    - 不自檢束曰散。如言散漫無紀。
    - 閒逸也。如散秩、散人。置之無用之地曰投閒置散。自謙無用曰樗散。
    - 琴曲名。晉嵇康有廣陵散。見（晉書本傳）。
    - 藥之屑者曰散。如言丸散。

- ［解字］本作散。下从肉。

## 敦

- 音墩(Tun)平聲
    - 厚也。如敦篤、敦睦。

- 音堆(Tui)平聲
    - 迫也。（詩）「王事敦我」。如敦促之類。今讀若登。

- 音對(Tui)去聲
    - 彝器名。古人以之盛黍稷者。

- 音盾(Tun)上聲
    - 渾敦。不開通貌。見（左傳）。

## 敬

- 音竟(Ching)去聲
    - 恭也。在貌為恭。在心為敬。
    - 致其敬意者。皆謂之敬。故俗以物贈人曰敬。如節敬、喜敬。

- ［解字］左上本作𠁥。不从艸。與苟且字不同。楷書無別。

## 敲

- 讀如巧(Ch'iao)平聲亦讀去聲
    - 擊也。賈島有僧敲月下門之句。本擬作推。決於韓愈。見（隋唐嘉話）。今謂斟酌事理曰推敲。本此。

## 敵

- 音狄(Ti)入聲
    - 仇也。如敵國。
    - 當也。謂仇匹相當也。如敵體。
    - 抵拒也。如相拒曰抵敵。

## 𢿌

- 音詗(Hsiung)去聲
    - 遠也。

- ［解字］上从。下从攴。俗作从攵者、誤。

## 敷

- 音孚(Fu)平聲
    - 陳也。徧布也。如言敷衍。
    - 塗其上曰敷。如言敷藥。
    - 饒足也。如言不足曰不敷。

## 數

- 疏羽切(Shu)上聲
    - 計也。計物之多少曰數。又責人罪過亦曰數。如言擢髮難數。
    - 稱舉也。如言數典忘祖。見（左傳）。今謂人之不足道曰不足數。
    - 約計之詞。如數口、數日。

- 朔裕切去聲
    - 數目也。計物之符號。如奇數、偶數、整數、小數。
    - 數術也。謂計數之法。古為六藝之一。今以用數解算題曰數學。
    - 定命也。如氣數、劫數。

- 音朔(Shuo)入聲
    - 頻數也。如言數見不鮮。

## 敺

- 古文驅字。逐也。如言為淵敺魚。為叢敺爵。見（孟子）。

## 整

- 讀如征(Cheng)上聲
    - 齊也。如端整、嚴整。
    - 飭也。如整頓、整治。示人不惶遽曰整暇。見（左傳）。
    - 成數曰整數。物之完全未分解者亦曰整。

## 斁

- 音亦(I)入聲
    - 厭也。

- 音妒(Tu)去聲
    - 敗壞也。

## 斂

- 讀如廉(Lien)上聲亦讀去聲
    - 聚也。取之於眾、積散為整曰斂。如言聚斂、斂財、皆是。
    - 收藏也。如斂手、斂迹。又殯殮之殮。經典亦作斂。
    - 凝聚而不發散者曰斂。如藥性之濇斂、酸斂。
    - 收縮也。自多漸少為斂。數學有斂級數。謂其逐次遞減也。

- ［解字］右从攴不从欠。俗作歛非。

## 斃

- 音敝(Pi)去聲
    - 踣也。仆死道中曰路斃。

## 斆

- 音效(Hsiao)去聲
    - 教也。

## 【附錄】

### 㪅
- 更本字。

### 敂
- 同叩。

### 𦤺
- 俗致字。

### 敓
- 同奪。

### 㪟
- 同敦。

### 敭
- 古揚字。

