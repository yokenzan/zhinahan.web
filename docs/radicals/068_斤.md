# 斤部

## 斤

- 基殷切(Chin)平聲
    - 斫木器也。如斧斤。
    - 衡名。十六兩為斤。

- 音靳去聲
    - 斤斤、明察也。

## 斥

- 音尺(Ch'ih)入聲
    - 屏拒也。如斥逐。
    - 非議也。如訶斥、指斥。
    - 發見也。充斥。謂發見甚多也。見（左傳）。今通謂事物盈滿曰充斥。
    - 候視也。如斥候。謂軍中之偵探也。
    - 開拓也。開拓邊境曰斥土。

## 斧

- 音甫(Fu)上聲
    - 斫木之器。如斧斤。又資斧。見（易經）。謂利斧所以除荊棘者。今謂財用曰資斧。斧所以取薪供爨。猶言薪水之義也。
    - 兵仗也。如斧鉞。
    - 改削之曰斧。如請人勘定文字曰斧政。

## 斨

- 音鏘(T'siang)平聲
    - 方銎斧也。謂斧受柄處、其孔方者為斨。

## 斫

- 音灼(Cho)入聲
    - 擊也。謂以刃擊之也。如斫木。

## 斬

- 菑喊切(Chan)上聲
    - 斫也。凡以刃疾下擊之皆曰斬。如言斬草除根。舊制梟首之刑曰斬。如斬立決、斬監候之類。
    - 絕也。（孟子）君子之澤。五世而斬。
    - 助詞。一律之義。如斬新、斬齊。

## 斮

- 音琢(Cho)又音灼並入聲
    - 斬也。亦作剒。
    - 削也。

## 斯

- 音私(Szu)平聲
    - 析也。（詩）墓門有棘。斧以斯之。
    - 此也。如言斯人、斯疾。
    - 有卽字意。（孟子）清斯濯纓。濁斯濯足矣。

## 新

- 音辛(Sin)平聲
    - 陳舊之反。如言推陳出新。
    - 清潔之義。如改過曰自新。
    - 初也。凡開始皆曰新。如歲首曰新年。
    - 朝代名。漢王莽封新都侯。後篡位。建號曰新。

## 斲

- 音琢(Cho)入聲
    - 斫也。斫木謂之斵。如言斵輪老手。謂久於其事有經驗也。語出（莊子）。

- ［解字］左从𠁁。音徒口切。俗作𠠇。

## 斷

- 音短(Tuan)上聲又音段去聲義同
    - 截也。絕之也。分出兩段曰斷。又彼此不通亦曰斷。如言恩斷義絕。

- 音鍛去聲
    - 決也。如斷獄、診斷。
    - 斷斷。誠一之貌。

## 【附錄】

### 斵
- 俗斲字。

### 𣃔
- 斷本字。

