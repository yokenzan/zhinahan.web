# 廾部

## 廾

- 音拱上聲
    - 竦手也。

## 廿

- 日力切(Ju)入聲
    - 二十并也。今讀若念。亦作廾。

## 弁

- 音卞(Pien)去聲
    - 古冠之大者。有皮弁、爵弁之分。皮弁武冠。爵弁文冠。
    - 因皮弁為武冠。故稱武官曰弁。如兵弁、將弁。
    - 急也。與卞通。

## 弄

- 讀如龍(Lung)去聲
    - 玩也。今謂生男曰弄璋、生女曰弄瓦。別其所玩之具也。見（詩經）。
    - 以人為戲亦曰弄。如戲弄、侮弄。猶俗言做弄也。與玩世不恭之玩同意。
    - 樂曲曰弄。如琴曲有梅花三弄。又吹笛亦曰弄笛。
    - 巷也。本作衖。古音義皆與巷通。元始讀為弄。遂假為衖字。

## 弇

- 音奄(Yen)上聲
    - 蓋也。謂覆蔽也。
    - 器之口小中寬者曰弇。

## 弈

- 音亦(I)入聲
    - 圍棋也。

- ［解字］與弈音同義異。俗與弈通用。非。

## 弊

- 音幣(Pi)去聲
    - 惡也。壞也。如利弊。猶言利害。
    - 作為奸偽曰弊。如言營私舞弊。

## 【附錄】

### 异
- 本音怡。已也俗借作異。

### 弃
- 古棄字。

