# 弓部

## 弓

- 居充切(Chiung)通讀若公(Kung)平聲
    - 武器。所以激矢使及遠者。
    - 量地之數。五尺為一弓。卽一步也。三百六十步為一里。二百四十方步為一畝。故量地之尺曰步弓。量地人謂之弓手。

## 弔

- 音釣(Tiao)去聲
    - 問終也。古禮知生者弔。謂唁其不幸也。今喪禮受人奠祭曰開弔。
    - 憐愍也。如言昊天不弔、形影相弔之類。
    - 有懸掛之義。如弔打、上弔。又錢一千曰一弔、猶言一貫也。
    - 提取曰弔。如弔案、弔卷。

- ［解字］俗作吊。

## 引

- 矣忍切(Yin)上聲
    - 開弓也。如引滿。
    - 相牽曰引。如言引而進之。猶俗言拉攏。故彼此牽索曰引繩。互相薦達曰引重、汲引。
    - 抽出也。如拔刀曰引刀。取劍曰引劍。又委而去之曰引退、引避。謂抽身以去也。
    - 延長也。如連類而及曰引伸。
    - 蹲也。如言引誘。
    - 度名。十丈曰引。
    - 舊時鹽法以引計數。引卽運鹽執照。鹽商納稅受引而憑以販運官鹽者也。其行銷之地曰引岸。額銷之數曰引額。他貨物亦間用之。如茶引、錫引之類。

- 異刃切去聲
    - 柩車之索也。古禮送葬者皆執引。謂助之推輓也。今亦謂出殯曰發引。
    - 歌曲名。漢蔡邕有思歸引。
    - 文體名。與序通。宋蘇洵先世有名序者。故諱序為引。如族譜引。卽族譜序也。今詩詞上小序亦曰小引。

## 弗

- 夫物切(Fu)入聲
    - 不可也。
    - 美國及墨西哥之貨幣。譯音為他拉。其記號作＄。亦作＄＄。因沿寫為弗字。

## 弘

- 胡肱切(Hung)平聲
    - 大也。擴而大之也。（論語）人能弘道。

- ［解字］清時避高祖弘曆諱。多以宏代。

## 弛

- 音豕(Shih)上聲
    - 弓解也。弓釋弦曰弛。
    - 放也。猶言放鬆。一操一縱曰弛張。以弓為喻也。

## 弟

- 迪禮切(Ti)上聲
    - 男子後生者為弟。

- 音第去聲亦讀如替(T'i)
    - 順也。善事兄長曰弟。與悌通。
    - 易也。豈弟。猶言樂易也。

## 弤

- 音邸(Ti)上聲
    - 彫弓也。（孟子）琴朕、弤朕。

## 弢

- 音叨(T'ao)平聲
    - 弓衣也。亦與韜通。六弢。周兵書篇名。

## 弦

- 音賢(Hsien)平聲
    - 弓弦也。膠絲絛或麻為之。
    - 樂器以絲發聲者。多稱弦。如管弦、弦索。今別作絃。
    - 月半圓時狀如弓形。故謂之弦。陰曆每月初七八日為上弦。二十二三日為下弦。
    - 舊說病人脈象急者曰弦。言其有彈性若弦也。
    - 算術直角三角形之斜線曰弦。又割圓八線。半徑之垂線。與割線相交者亦曰弦。內角為正弦。餘角為餘弦。
    - 古人以琴瑟喻夫婦。故喪妻曰斷弦。續娶曰續弦。

## 弧

- 音胡(Hu)平聲
    - 木弓也。如桑弧、桃弧。古禮男子生。施弧於門左。示有四方之志。見（禮內則）。今祝人稱壽曰懸弧。本此。
    - 圓周之任一截曰弧。立圓之三角術謂之弧三角。

## 弩

- 讀如怒(Nu)上聲
    - 弓之有臂者。亦謂之窩弓。設為機巧。鉤弦發矢。力強可以及遠。并有數矢並發者。我國無火器以前。恃為戰事上之利器。

## 弭

- 讀如米(Mi)上聲
    - 弓末也。
    - 止息也。如言弭兵、弭謗。

## 弱

- 音若(Jo)入聲
    - 強之反。剛者為強。柔曰弱。盛者為強。衰曰弱。勝者為強。敗曰弱。有餘者為強。不足曰弱。
    - 年少曰弱。二十曰弱冠。見（禮曲禮）。後通稱童年曰弱冠。
    - 喪也。如言又弱一个。見（左傳）。

## 張

- 音章(Chang)平聲
    - 施弓弦也。樂器施弦亦曰張。如琴瑟等。事有改革曰更張。謂如弦壞重施也。
    - 大也。如言其勢力張。
    - 妄自侈大亦曰張。如張皇、鋪張。性情乖戾曰乖張。意氣粗浮曰囂張。偽譎多端曰譸張。皆此義。亦讀去聲。如言張大其詞。
    - 開也。如翕張、猶言開合。
    - 設也。如設宴曰張飲。具樂曰張樂。卽開張之義。又以意設施曰主張。猶言主意也。亦讀去聲。
    - 羅取鳥獸曰張。謂張羅以致之也。今亦謂摒擋財物曰張羅。
    - 凡物可張弛者多以張計。如弓弩幄幕之類。琴一具亦曰一張。今亦謂紙片一頁曰一張。
    - 星名。二十八宿之一。

- 智漾切去聲
    - 與帳通。供帳。亦作共張。陳設也。

## 強

- 奇陽切(Ch'iang)平聲
    - 米穀中小黑蟲。俗呼為蛘子。
    - 與彊通。詳「彊」。

- ［解字］強字從弘。清避高宗弘曆諱。多作強。

## 弻

- 陛逸切(Pi)入聲
    - 正也。
    - 引也。稱宰相曰輔弻、元弻。輔助之義也。

- ［解字］俗作弼。

## 彀

- 音遘(Kou)去聲
    - 弓滿也。（孟子）「羿之教人射。必志於彀。」故事之程式亦曰彀。如言入彀。以弓引滿為喻也。
    - 物數足敷應用者。俗亦曰彀。

## 彄

- 渴謳切(K'ou)平聲
    - 環屬。荊楚歲時記有藏彊之戲。

## 彈

- 音但(Tan)去聲
    - 弓之能發丸者。俗謂之彈弓。
    - 彈丸也。或簡稱丸。或簡稱彈。今鎗礮所發丸亦曰彈。

- 駝寒切(T'an)平聲
    - 用弓發丸使及遠以擊物也。其輸出藉伸縮之力。故物之有伸縮力者。謂之彈性。如彈簧之類。
    - 擊也。如擊劍曰彈劍。鼓琴曰彈琴。又兩指相擊曰彈指。如彈冠、彈淚、皆此義。
    - 劾也。諫官糾舉過惡曰彈參。

## 彊

- 奇陽切(Ch'iang)平聲
    - 弓有力也。凡有力者皆稱彊。
    - 勝也。如言差彊人意。
    - 力有餘也。凡有餘皆稱彊。（古詩）「賞賜百千彊」。謂百千而猶有餘也。

- 讀如腔上聲
    - 勉也。抑之使然也。如言彊人所難。

- 記漾切(Chiang)去聲
    - 不隨和之意。如言木彊、崛彊。以上與強通。

- 音姜平聲
    - 與彊通。辟疆。亦作辟彊。

## 彌

- 讀如弭(Mi)平聲
    - 徧也。滿也。如彌縫。謂縫滿之使無缺也。
    - 終也。如滿月亦曰彌月。謂終一月也。見（詩經）。
    - 益也。（論語）抑之彌高。鑽之彌堅。
    - 遠也。彌甥。猶言遠甥。今輩分稍遠者稱之。見（左傳）。

## 彍

- 音廓(K'uo)入聲
    - 張弩也。引滿曰彍。唐宿衛兵曰彍騎。猶宋時兵手、弩團之類。

## 彎

- 音灣(Wan)平聲
    - 持弓關矢也。
    - 猶屈也。如俗言彎曲。

## 【附錄】

### 弥
- 俗彌字。

### 㢲
- 同巽。

### 强
- 俗強字。

