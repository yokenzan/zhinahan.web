# 口部

## 口

- 可毆切(K'ou)上聲
    - 人體之器官。所以言語飲食也。戶籍法、計人民之數。一家曰一戶。一人曰一口。故曰戶口。成丁者曰丁口。
    - 出入之要道也。長城諸關隘皆曰口。關外亦曰口外。舊刑法之充軍者皆出關。故亦謂之出口。

## 古

- 姑五切(Ku)上聲
    - 今之對。謂時代之久遠者也。
    - 不趨附流俗也。如人品之言古道。文字之言高古。

## 句

- 舉裕切(Chu)去聲
    - 詞絕也。一言謂之一句。

- 歌歐切(Kou)平聲
    - 勾之本字。曲也。今相承作勾。

- 音遘(Kou)去聲
    - 句當。猶言辦理。宋時俗語。如言句當公事之類。

## 另

- 音令(Ling)去聲
    - 凡別為一事者皆曰另。

## 叨

- 音滔(T'ao)平聲
    - 貪也。受人之惠曰叨。謝人之優待曰叨擾。
    - 忝也。濫也。如言叨在知己。謙言非分不相稱也。

## 叩

- 音口(K'ou)上聲亦讀去聲
    - 擊也。如敲門曰叩門。亦曰叩關。
    - 問也。探問其事曰叩。謂以言語發動之也。
    - 稽顙曰叩首。省文作叩。如百拜亦曰百叩。

## 只

- 音紙(Chih)上聲
    - 語助詞。（詩）樂只君子。

- 俗亦讀若質。作惟字止字解。如言只此一家之類。

## 叫

- 吉弔切(Chiao)去聲
    - 呼也。如言大叫一聲。右从丩。俗作斗誤。

## 召

- 稚耀切(Chao)去聲
    - 招來也。以手曰招。以言曰召。

- ［解字］上从刀。俗作𠮥𠮦非。

## 叭

- 普八切入聲今讀若霸(Pa)
    - 喇叭。軍中吹器。又哈叭狗。北方狗種。皆从此音。

## 叮

- 音丁(Ting)平聲
    - 叮嚀。再三言之也。通作丁寧。
    - 叮噹。亦作丁當。狀聲之辭。

## 可

- 渴我切(K'e)上聲
    - 許可也。否之對。
    - 僅可而有所未盡之詞。（論語）可也。未若貧而樂。富而好禮者也。

- 音克入聲
    - 可汗。古外國君主之稱。匈奴曰單于。突厥曰可汗。皆謂其國主也。汗讀若韓。

## 台

- 音胎亦讀如臺(T'ai)平聲
    - 三台。星名。天文書稱其象三公之位。故尊人之詞曰台。書牘中多用之。如舊稱上司曰憲台。稱地方官知縣以下曰父台。稱尊處曰台端、台前之類。皆是。
    - 俗亦借用為樓臺之臺。
    - 台吉。蒙古爵位之名。分四等。以封王公之子弟者。
    - 台站。邊防屯戍巡哨之所。關外多用台為地名。謂台站之地也。

- 音怡(I)平聲
    - 我也。見（爾雅）。

## 叱

- 蚩乙切(Ch'ih)入聲
    - 呼喝也。如書信中之稱叱名請安。言直呼其名也。對於尊長之詞。

- ［解字］从口从七。或从匕誤。

## 史

- 讀若始(Shih)上聲
    - 古掌文書之官。天文占驗之事亦屬之。有內史、外史、左史、右史等名。秦漢時為天子左右親近之職。謂之御史。其掌內府藏書及修史者曰太史。其後御史專司糾察諫諍。其官署曰都察院。太史之職。以翰林院兼之。故稱翰林曰太史。又周禮有女史之官。掌王后之禮職者。以婦女之知書者為之。故稱女子之通文學者曰女史。
    - 記事之書曰史。如教科書之有歷史。謂自古至今所歷之事實也。史記、漢書、後漢書、三國志、晉書、宋書、南齊書、梁書、陳書、魏書、北齊書、周書、隋書、南史、北史、舊唐書、新唐書、舊五代史、新五代史、宋史、遼史、金史、元史、明史、謂之二十四史。

## 右

- 異舊切(You)去聲亦讀上聲
    - 左之對也。凡在右手之一方者皆曰右。
    - 方位以西為右。如山右、卽山西。江右。卽江西。
    - 與佑字通。助也。保佑、古作保右。
    - 古以右為上。如右文、右武。猶言尚文尚武也。又貴族則稱右族。豪強則稱豪右。亦此義。

## 叵

- 音頗(P'e)上聲
    - 不可也。如叵信。言不可信也。叵耐。言不可耐也。

## 叶

- 檄牒切(Hsieh)入聲
    - 古文協字。古韻失傳。宋人於古詩歌音韻之不調者。改讀其字。謂之叶韻。

## 司

- 音思(Szu)平聲
    - 主也。設官分職。凡主任其事者。皆謂之司。古曰有司、所司。猶言該管官也。今各部分司。以職務之多寡而異。主其事者。皆謂之司長。其他主管之人。亦稱司。如司事司務之類、是也。
    - 官署之稱。清外省官制。設布政司、按察司。以分掌錢穀、刑名之事。謂之藩、臬、兩司。又各縣之巡檢曰分司。俗亦稱司。

## 吁

- 旭紆切(Hsu)平聲
    - 疑怪嗟嘆聲。

## 吃

- 基乙切(Chi)入聲
    - 謂言語艱難。常重疊其辭也。戰國時韓非、漢揚雄、魏鄧艾、皆病口吃。

- 與喫同。

## 各

- 歌郝切(Ke)入聲
    - 人人自有其地位。不相侵雜也。如言各不相謀。謂彼此不相謀也。

## 合

- 曷閤切(He)入聲
    - 和同也。如言同心合力、情投意合之類。
    - 各異者并而為一也。如眾人投資共營一業曰合資。眾人同意共圖一事曰合謀。
    - 連接也。如軍隊圍攻之言合圍。河工完成之言合龍。皆謂各段之相接合也。
    - 相當也。事有準的可舉以證其為當然者皆曰合。如言合法、合式。故不誤謂之合。己所認為當然者亦曰合。如言合行知、照理合聲明之類。
    - 比對也。驗其所執以為憑信之物。古用符節曰合符。或用券契曰合券。猶今以執照與存根相比對也。兩方面所訂契約曰合同。亦此意。
    - 兩相比較。以此物價值準當彼物者亦曰合。如以銅圓合銀圓、以銀圓合金鎊之類。
    - 統括之詞。如言合鄉、合邑。
    - 六合。謂上下四方也。

- 音鴒(Ke)入聲
    - 量名。十合為升。十升為斗。

## 吉

- 基一切(Chi)入聲
    - 凶之對。本占卜之詞。凡人所喜樂之事皆曰吉。人所厭惡之事皆曰凶。

- ［解字］上从士大夫之士。俗从土誤。

## 吋

- 讀如寸。英寸也。英寸一。等於市尺七分六釐二毫。十二吋為呎。

## 同

- 徒紅切(T'ung)平聲
    - 異之對。彼此如一之謂。（孝經）「資于事父以事母而愛同。資于事父以事君而敬同。」言所事之人異。愛敬之心則不異也。
    - 共也。如共學者曰同學。共事者曰同事。
    - 聚也。（詩）「福祿來同」。言福祿之所聚也。
    - 和也。如言大同之世。謂人民無人己彼此之意見。為極盛之世也。出（禮記禮運）。又（論語）「君子和而不同。小人同而不和。」和無乖戾之心。謂非有意反對。同有阿比之意。謂偏徇同黨之人也。
    - 隨聲附和人云亦云者曰雷同。出（禮記曲禮）。故亦請文字之由鈔襲非己所自作者曰雷同。

## 名

- 迷盈切(Ming)平聲
    - 實之對。言語文字中所以標舉事物者。該舉眾物曰公名。如草木鳥獸之類。專指一物曰專名。如某草某木某鳥某獸之類。文法上皆謂之名詞。卽俗所稱實字也。
    - 人名也。古者幼名冠字。惟尊長稱名。朋友則相呼以字。其有德位者。死則易名以諡。字與諡皆名也。
    - 官位封號也。功名、名器、皆此義。
    - 著稱也。善則曰美名。不善曰惡名。均謂之著名。通常以美名稱名。如言名臣、名將。其人德業聞望可名於一世者曰名世。則謂一代最有名之人也。
    - 名譽。人所以起社會之信用。故受法律保護。與生命財產同。凡有頂冒誣捏使之敗壞喪失者。皆關於訴訟條件者也。
    - 文字也。古人以一字為名。
    - 言詞也。如言出有名。謂伐人之國有其所執之言詞也。
    - 一人亦曰一名。皆指有名籍可計數者而言。如考試之言若干名額。夫役之言若干名口。是也。
    - 名教。謂倫理之教也。古於人倫。為之各立專名。使相對待繫屬。不以人己彼我別之。如君臣、父子、夫婦、昆弟、朋友、皆是。因其有尊卑長幼之分。孝慈愛敬之義。名正則分定而義立。故謂之名教也。
    - 名家。古人學術九家之一。起於周末。大旨主於辨別異同。循名責實。不相假借。其後併入法家。亦稱為刑名之學。或曰名法。泰西論辨之學。有與其旨相似者。吾國或譯為名學。卽舊稱辯學。日本人譯為論理學者。是也。

## 后

- 音後(Hou)去聲亦讀上聲
    - 君也。如言后王君公。古亦謂諸侯曰群后。
    - 天子之妻曰后。商以前皆曰妃。周始立后。
    - 與後通。（大學）知止而后有定。
    - 后土。土神也。故土地祠亦稱后土祠。

## 吏

- 音利(Li)去聲
    - 理也。治也。謂理事治人者也。故官亦謂之吏。地方官職分當為之事。謂之吏治。
    - 對於上官之稱。謂屬員曰吏。謂書辦亦曰吏。如稱吏員是也。

## 吐

- 音土(T'u)上聲
    - 物自口出也。或別其味而不欲食。或食之而胃不能受則吐。有因病而吐者。如反胃及霍亂之類。又有因治病而吐者。醫有汗吐下三法。吐亦謂之倒倉法。去胃中不消化及不潔之物也。
    - 言語亦曰吐。如謂人之辭氣曰音吐。
    - 發也。如花發謂之吐秀。
    - 透露也。如言吐露情實。謂洩其祕密之真情也。
    - 吐納。猶呼吸出入。道家修養之法曰吐故納新。謂吐出陳腐之氣而吸收新鮮之氣也。
    - 吐哺。謂方食而吐其所含之物也。昔周公攝政。接見賢士。一飯三吐埔。事見（史記）。言求賢之急也。
    - 吐棄。不屑之意。凡意境高遠異於流俗者曰吐棄一切。

## 向

- 喜漾切(Hsiang)去聲
    - 對也。謂所對之方位也。如言南向、北向之類。意志所在之一方面。亦謂之志向、趨向。
    - 昔也。如謂昔日曰向者。
    - 有近字之意。如言向晨、向晚。

## 君

- 音軍(Chun)平聲
    - 尊也。群也。為一國之主而發號施令者也。
    - 嚴君。謂父也。為一家之主。故又稱府君。
    - 天君。謂心也。如言天君泰然。
    - 婦人亦稱君。古稱諸侯之夫人曰小君。故又稱妻曰細君。婦人封號古亦曰君。如稱人之母曰太君。猶稱太夫人也。
    - 尊稱他人之詞。如某姓則稱某君。朋友相謂亦稱君是也。

## 吝

- 吏印切(Lin)去聲
    - 惜也。若有所愛惜。忍而不以與人也。如言慳吝、吝嗇。譏器量之狹小亦曰鄙吝。
    - 悔吝。卜筮之詞。猶言悔恨也。見（易經）。

- ［解字］俗亦作恡。

## 吞

- 他恩切(T'un)平聲
    - 咽也。不阻嚼而下咽曰吞。
    - 滅也。如滅人之國而兼有地曰并吞。

## 吟

- 宜琴切(Yin)平聲
    - 口之發聲而曳長其音也。如賦詩之曰吟哦、吟咏。病者因痛苦而發聲曰呻吟。

## 吠

- 扶穢切(Fei)去聲
    - 犬鳴也。

## 否

- 甫有切(Fou)上聲
    - 不也。（詩）「嘗其旨否」。謂嘗其旨與不旨也。

- 音鄙(Pi)上聲亦讀如仳(P'i)
    - 惡也。臧否。猶言善惡。
    - 易卦名。閉塞也。與泰字對。佳運曰泰。厄運曰否。如言否極泰來。

## 吩

- 本與噴同。今讀如分。如上囑告其下曰吩咐。

## 吪

- 音訛(Nge)平聲
    - 動也。（詩）尚寐無吪。
    - 化也。（詩）周公東征。四國是吪。

## 含

- 胡南切(Han)平聲
    - 容納於口中不下咽不吐出之謂。
    - 容忍也。如不輕喜怒者謂之含蓄、含容。
    - 古喪禮以米及珍物納死者之口中曰含。讀去聲。訃文之稱親含殮。本此。或作琀。亦作唅。

- ［解字］上从今。或作令非。

## 吭

- 音航(Hang)平聲亦讀上聲去聲義並同
    - 喉也。如言引吭長鳴之類。

## 吮

- 音雋(Ts'uan)又音盾(Shun)上聲義同
    - 以口吸之。如小兒之食乳也。

## 呈

- 音程(Ch'eng)平聲
    - 示也。見也。露也。謂披露發見於外也。
    - 奉以上進也。如言呈政、呈閱。
    - 上訴之詞曰呈。如公呈之類。

- ［解字］下从壬。音挺。與壬癸字不同。

## 吳★

- 音吾(Wu)平聲
    - 國名。周初泰伯居吳。在今江蘇無錫縣梅里。子孫稱王。國始大。奄有今淮泗以南之浙江嘉湖之境。後為越所滅。

- 三國時孫權據江南。奄有今江浙兩湖閩粵安南。國號吳。

- 五代時楊行密據淮南。兼有江西。國號吳。
    - 郡縣名。秦置吳縣。為會稽郡治。卽今江蘇吳縣。後漢分會稽郡置吳郡。卽今江蘇東南部。舊置蘇州、松江、常州、鎮江、太倉、四府一州之地。

- ［解字］亦作吳。俗作吴。

## 吵

- 楚爪切(Ch'ao)上聲
    - 聲也。聲之繁雜者。俗曰吵鬧。

## 吶

- 讀如訥(Ne)入聲
    - 吶吶。言難也。如謂語言遲重者曰其言吶吶然。語見（禮記）。
    - 高呼以壯聲勢曰吶喊。

## 吸

- 希揖切(Hsi)入聲
    - 呼之對。謂引氣入內也。

## 吹

- 音炊(Ch'ui)平聲
    - 噓也。謂噓氣以拂之也。如吹簫、吹笛之類。
    - 俗謂為人說項曰吹噓。言如風之噓拂萬物而使之發榮滋長也。

- 尺偽切去聲
    - 鼓吹、鐃吹、橫吹。皆古時樂曲之名。

## 吻

- 音抆(Wen)上聲
    - 口邊也。口吻。猶言語氣。

## 吼

- 呵毆切(Hou)上聲亦讀去聲
    - 牛鳴也。猛獸之鳴皆曰吼。如獅虎之類。

## 吽

- 莪侯切平聲
    - 梵咒多用吽字。讀赫翁切。
    - 回教之掌教者曰阿吽。吽亦作訇。

## 吾

- 兀胡切(Wu)平聲
    - 我也。就己而言曰吾。因人而言曰我。（孟子）我善養吾浩然之氣。

## 告

- 箇奧切(Kao)去聲
    - 語也。報也。告上曰告。（論語）以吾從大夫之後。不敢不告也。
    - 官吏之休假曰告。特准其告退者曰賜告、予告。

- 讀如谷(Ku)入聲
    - 出告反面。子事父母之禮。言出入必見父母而告之也。見（禮記）。義去聲同。

## 呀

- 音牙(Ya)平聲
    - 俗語。用作助辭。

## 呂

- 力語切(Lu)上聲
    - 律呂。詳見律字。陰律曰呂。六呂。大呂、夾鐘、中呂、林鐘、南呂、應鐘也。

## 呃

- 音厄(Nge)入聲
    - 氣逆衝上作聲也。方書有呃逆症。

- ［解字］本作呝。

## 呆

- 本與保同。俗以為癡獃字。凡不活潑者曰呆。讀若艾(Ngai)平聲。

## 呎

- 與尺同。英尺也。英尺一。等於市尺九寸一分四釐四毫。

## 吱

- 音支(Chih)平聲
    - 吱吱。聲也。
    - 嗶吱。詳「嗶」。

## 吧

- 音巴(Pa)平聲
    - 吧呀。大口貌。
    - 語助辭。亦作罷。

## 呢

- 音尼(Ni)平聲
    - 呢喃。小聲多言也燕語亦曰呢喃。
    - 毛織物之一種。似氈。
    - 語助辭。疑問時用之。

## 呦

- 音幽(You)平聲
    - 呦呦。鹿鳴聲。

## 周

- 音州(Chou)平聲
    - 徧也。如俗言周到、周至。言處事之賅乎始終本末無不徧也。
    - 帀也。俗亦作週。猶言一轉。計平圓形之邊。謂之圓周。
    - 與賙通。膽也。（論語）君子周急不繼富。
    - 朝代名。殷古公亶父自邠遷岐。始定國號。其地在今陝西岐山縣。傳至武王。滅商而有天下。（公元前一一二二年）。凡三十五主八百七十四年。滅於秦。

- 南北朝時。宇文覺受西魏禪。改號曰周。史家稱北周。（公元五五七年）。凡五主二十五年。禪於隋。

- 五代時。郭威繼後漢稱帝。國號周。史謂之後周。（公元九五一年）。凡三主九年。禪于宋。

## 呪

- 至宥切(Chou)去聲
    - 祝之反。期人有死喪不祥之事而稱願之也。
    - 梵書有經有呪。呪本釋教文體之一種。今驅鬼治病之口訣。亦謂之呪。俗作咒。

## 呫

- 尺攝切(Ch'eh)入聲
    - 呫囁。附耳小語也。

## 呱

- 音姑(Ku)平聲
    - 呱呱。小兒啼聲也。

## 味

- 音未(Vei)去聲
    - 滋味也。酸苦甘辛鹹曰五味。
    - 辨其味曰味。故體察亦曰體味。
    - 有興趣者謂之有味。

## 呵

- 黑阿切(He)平聲
    - 怒責也。如言呵斥之類。字亦作訶。
    - 呵呵。笑也。
    - 噓氣使煖亦曰呵。如言呵凍。

## 呶

- 音鐃(Nao)平聲
    - 讙聲也。（詩）載號載呶。

## 呷

- 吸押切(Hsia)入聲
    - 吸而飲曰呷。

## 呻

- 音申(Shen)平聲
    - 吟也。有疾痛而發聲也。

## 呼

- 忽烏切(Hu)平聲
    - 噓氣外出也。吸之反。出息為呼。入息為吸。
    - 喚也。如一呼百諾。言奉令者眾。有權勢之人也。

## 命

- 讀如明(Ming)去聲
    - 教令也。大曰命。小曰令。
    - 爵賞之詞曰命。如言誥命。
    - 天命也。舊凡窮通得喪。有若或使之。非人力所能為者。皆曰命。
    - 生命也。善終者曰考終命。不善終者曰死於非命。
    - 名也。亡命。謂脫名籍而逃亡也。

## 咀

- 音沮(Tsu)上聲亦讀平聲
    - 咀嚼。謂嚼而吸其所含之味也。

## 咄

- 都忽切(Tu)入聲
    - 咄咄。驚怪聲。

- 都豁切(To)入聲
    - 叱也。

## 咆

- 音庖(P'ao)平聲
    - 咆哮。獸怒噑也。故謂妄人之暴怒曰咆哮。

## 咈

- 符弗切(Fu)入聲
    - 吁咈。意不謂然也。見（書堯典）。

## 咋

- 音窄(Tse)入聲
    - 大聲也。

- 音詐(Cha)去聲
    - 暫也。（左傳）桓子咋謂林楚曰。

## 和

- 音禾(Hou)平聲
    - 相應也。凡不同者相濟以成。如聲之相應。皆謂之和。渾言之曰和同。析言之則有和而不同。同而不和者。義見（論語）。
    - 中也。適當其可無過不及之謂。（中庸）「喜怒哀樂之未發。謂之中。發而皆中節。謂之和。」故風雨節、寒暑時、曰天和。
    - 與物無忤之意。如俗言和氣。（孟子）柳下惠聖之和者也。
    - 親睦也。如言和親、和好。凡由忿爭而歸於寧靜。皆謂之和。如交戰國之有和議、和約。爭訟之言和解、和息。
    - 樂也。人民樂利皆得其所之謂。如言政通人和之類。
    - 平也。如平物價曰和價。平糶亦曰和糶。
    - 配合也。如和藥、和羹之類。謂其分劑之多寡相調和也。
    - 車鈴也。或謂之鸞。故亦稱和鸞。見（詩經）。
    - 棺之前方也、古謂之前和。今亦有此語。或謂之和頭。
    - 日本國亦曰和國。故謂其文字曰和文。謂其服裝曰和服。
    - 和較。數學上名詞。此數與彼數其相加之數曰和數。其相減之數曰較數。
    - 和南。梵語。言合掌作禮也。
    - 相與也。如言我和你之類。詞曲中多用之。

- 戶臥切去聲
    - 倡之對。彼為之倡。而此應之也。故與人歌詩曰倡和。隨聲附和。亦此義。
    - 調也。調劑五味曰和。此與配合之義同。調和之及用為調和之物。讀去聲。謂其物由調和而成者。讀平聲。

- ［解字］古作咊、龢。

## 咎

- 音臼(Chiu)上聲
    - 休之對。如吉凶亦謂之休咎。
    - 過也。如言咎無可辭。言其人之實有過失也。

- 歌鏖切(Kao)平聲
    - 與皐通。皐陶。古作咎繇。舜臣。

## 咖

- 讀如加
    - 咖啡。常綠喬木。產熱帶地。葉橢圓。子如胡椒。焙乾可為飲料。

## 咐

- 音符(Fu)平聲
    - 噓也。俗以囑告其下曰吩咐。讀若付。

## 咂

- 音匝(Tsa)入聲
    - 入口也。如俗言咂嘴。

## 呸

- 讀如丕
    - 俗字。爭叱聲。

## 咕

- 音姑(Ku)平聲
    - 咕噥。嗔語也。
    - 咕嚕。言語不明也。

## 咤

- 智亞切(Cha)去聲
    - 叱怒也。喑噁叱咤。盛氣陵人之意。見（史記）。

## 咥

- 喜肄切(Hsi)去聲
    - 大笑也。（詩）咥其笑矣。

- 音迭(Tieh)入聲
    - 囓也。（易）履虎尾。不咥人。亨。

## 咦

- 逸尼切(I)平聲
    - 大呼曰咦。
    - 俗用為驚怪之詞。

## 咨

- 則私切(Tzu)平聲
    - 咨嗟。歎息也。
    - 與諮同。謀議也。
    - 公文書之一種。平行之文牘。謂之咨文。

## 咪

- 音弭(Mi)上聲
    - 羊鳴也。

- 讀如米。米突。法國度名。或譯邁當。或譯密達。舊時簡稱曰咪。卽公尺。一公尺等於三市尺。

## 咫

- 音紙(Chih)上聲
    - 周尺八寸謂之咫。

## 咬

- 紀巧切(Yao)上聲
    - 齧骨也。

- ［解字］本作齩。

## 咯

- 音酪(Le)入聲
    - 訟言也。

- 與喀同。今以咳血為咯血。

## 咱

- 音查(Tsan)平聲
    - 俗稱自己為咱。讀若者平聲。與喒同。

## 咳

- 音慨(K'ai)去聲
    - 與欬通。俗讀如刻。如言咳嗽之類。

## 咷

- 音濤(T'ao)平聲
    - 哭聲也。如言號咷大哭。

## 咸

- 諧讒切(Hsien)平聲
    - 皆也。悉也。

## 咻

- 音休(Hsiu)平聲
    - 言語相攪擾之意。（孟子）一齊人傅之。眾楚人咻之。

- 音詡(Hsu)上聲
    - 噢咻。痛念之聲。謂哀其人之困苦而溫語以慰之也。

## 咽

- 音煙(Yen)平聲
    - 咽頭。在口腔及鼻腔之深處。一方通喉頭。一方通食道。自頭蓋底至第七頸椎止。成一囊狀之管。為食道之一部分也。

- 音宴(Yen)去聲
    - 本作嚥。吞也。（孟子）三咽。然後耳有聞。目有見。

- 音噎(Yeh)入聲
    - 聲塞也。如哽咽、幽咽。

## 咿

- 音伊(I)平聲
    - 咿唔。吟哦之聲。

## 哀

- 阿該切(Ngai)平聲
    - 哀傷也。
    - 無母曰哀。父在居母喪者稱哀子。

## 品

- 讀如匹(P'in)上聲
    - 眾庶也。物有多種。故曰物品。亦曰品物。一件亦謂之一品。
    - 官之階級也。舊制一品至九品。各分正從。所以別爵秩之高卑也。
    - 標格曰品。如言人品、流品。
    - 評量之曰品。如言品題、品評。

## 哂

- 音矧(Shen)上聲
    - 微笑也。（論語）夫子哂之。

## 哄

- 戶甕切(Hung)去聲
    - 哄騙。謂誘之使就我也。
    - 眾聲。如哄堂大笑。

## 哆

- 音咤(Cha)去聲又讀如多(To)音侈(Chih)音撦(Ch'a)並上聲義同
    - 張口也。

- 讀如多。哆囉呢。洋呢之一種。

## 哇

- 音娃(Wa)平聲
    - 吐也。（孟子）出而哇之。

## 哈

- 師夾切入聲
    - 食水也。
    - 地名之哈密、齊齊哈爾。皆讀如赫挨切。字書無此音。
    - 哈哈。笑聲。俗亦讀平聲。

## 哉

- 咨哀切(Tsai)平聲
    - 語助詞。
    - 古有始字之義。陰曆之初三日哉生明。言月始明也。

## 哎

- 讀如艾。
    - 歎詞。哎喲、驚訝聲。俗語多用之。

## 員

- 音圓(Yuan)平聲
    - 人數。如若干人曰若干員。
    - 與隕同。幅隕。亦作幅員。言地之廣狹也。

- ［解字］从口从貝。口音園。非口舌字。俗作貟。

## 哥

- 各阿切(Ke)平聲
    - 呼兄曰哥。

## 哦

- 音俄(Nge)平聲
    - 吟也。

## 哨

- 砌要切(Ts'iao)去聲又音宵(Siao)平聲
    - 口不正也。如言枉矢哨壼。

- 音稍(Shao)去聲
    - 哨子。吹器也。如今警察所用者。
    - 清代勇營編制。五百人為一營。一營分為五哨。三百人為一旗。一旗分為三哨。哨各百人。設哨官領之。
    - 軍隊巡邏曰巡哨。亦曰放哨。屯戍防盜處亦曰哨。

## 哩

- 音吏(Li)去聲
    - 語餘聲。

- 讀如里上聲
    - 英里也。英里一。等於我國市里三里二一八七。舊華里二里七九四〇。

## 哭

- 枯屋切(K'u)入聲
    - 哀聲。大聲曰哭。細聲有涕曰泣。

## 哮

- 希交切(Hsiao)平聲
    - 獸怒發聲也。
    - 哮喘。病名。肺擴張而舒息不安也。

## 哲

- 陟揭切(Cheh)入聲
    - 智也。請賢智之人曰哲。如言先哲、前哲之類。

## 哺

- 音捕(Pu)去聲
    - 口中嚼食也。
    - 鳥之飼子曰哺。

## 哼

- 音亨(Heng)平聲
    - 痛苦呻吟聲。拂意聲。皆俗語。

## 哽

- 音梗(Keng)上聲
    - 咽塞也。祝哽、祝噎、古侍老人飲食者。見（後漢書）。
    - 哽咽。謂哭不成聲也。

## 哿

- 各我切(Ke)上聲
    - 可也。（詩）哿矣富人。哀此惸獨。

## 唁

- 音彥(Yen)去聲
    - 弔生者曰唁。（詩）歸唁衛侯。

## 唄

- 音敗(Pai)去聲
    - 梵聲。西域謂頌曰唄。

## 唆

- 音梭(So)平聲
    - 諷使為之曰唆。如勸人訴訟曰唆訟。

## 唈

- 音邑(I)入聲
    - 鳴唈。短氣也。

## 唉

- 音哀(Ngai)平聲
    - 歎也。可惡之詞。見（史記）。

## 唏

- 音喜(Hsi)上聲
    - 哀而不泣曰唏。

## 唐

- 音堂(T'ang)平聲
    - 大言也。荒唐之言。見（莊子）。俗亦謂無稽之言曰荒唐。不務正業亦曰荒唐。
    - 朝代名。帝堯陶唐氏也。（公元前二三四七年）後禪位於有虞氏。

- 唐高祖李淵受隋禪有天下。國號唐（公元六一八年）。凡二十帝。二百九十年。禪位於後梁。

- 唐莊宗李存勗。繼後梁稱帝。國號唐。史家稱後唐（公元九二三年）。凡四主。十四年。為後晉所滅。

- 南唐李昇稱帝。國號唐。史家稱南唐。凡三主。三十九年。為宋所滅。
    - 國名。帝堯舊封於唐。今河北之唐縣。

- 周成王封其弟叔虞於唐。今山西冀縣西有古唐城。後遷曲沃。改稱晉。
    - 中國之稱也。唐時威聲及外國。至五代以後。外人仍稱中國為唐。卽本國人亦自稱為唐。如居國外之華僑。恆自稱為唐人。是也。

## 唕

- 讀如皁
    - 囉唕。語多聲喧雜也。

## 唪

- 父勇切(Feng)上聲
    - 大笑也。
    - 與諷誦之諷通。如誦經亦曰唪經。

## 售

- 侍宥切(Shou)去聲亦讀平聲
    - 賣物出手也。俗謂之出脫。

## 唯

- 余葵切(Wei)平聲
    - 與惟、維、並通。獨也。經書多用之。詳「惟」。

- 喻壘切上聲
    - 諾也。急應曰唯。緩應曰諾。

## 唱

- 齒漾切(Ch'ang)去聲
    - 歌也。
    - 古與倡通。導也。先歌而使人和之也。

## 唳

- 音麗(Li)去聲
    - 鳥鳴也。鶴鳴謂之唳。

## 唵

- 阿感切(An)上聲
    - 梵呪多用之。發聲詞也。

## 唼

- 音帀(Tsa)入聲
    - 魚食也。啖也。

## 唾

- 兔臥切(T'o)去聲
    - 吐去口液曰唾。口液亦曰唾。
    - 厭惡之詞。如唾棄、唾罵。

## 啁

- 音嘲(Chao)又知優切(Chon)並平聲
    - 啁啾。鳥鳴也。

## 啄

- 竹角切(Cho)入聲
    - 鳥食也。

## 商

- 詩央切(Shang)平聲
    - 度也。如言商量、商酌。
    - 行賈也。謂販運貨物以通有無者。如言商人、商家。
    - 五官之一。於時為秋。故亦謂秋曰商。如秋風曰商飈之類。
    - 星名。卽心宿。詳「心」。與參星相對待。此出則彼沒。不能同時並見。故謂人之不和好相迴避者曰參商。
    - 朝代名。成湯代夏有天下。國號曰商。（公元前一七六六年）後盤庚遷都於殷。改號曰殷。自湯至紂。凡二十八傳。六百四十四年。

- ［解字］下本从內从口。今通作商。俗混作啇非。

## 問

- 務奮切(Wen)去聲
    - 訊也。謂以不知者就正於人也。
    - 訊罪曰問。俗亦謂之問罪。
    - 聘問也。（論語）問人於他邦。
    - 饋遺曰問。（詩）雜佩以問之。
    - 音信亦曰音問。

## 啐

- 措誨切(Ta'ui)去聲
    - 嘗也。（禮）眾賓兄弟則皆啐之。

- 祚內切(Ch'ai)去聲
    - 俗以為爭詬之詞。與呸字同意。

## 啑

- 音霎(Sha)入聲
    - 啑喋。水鳥食魚貌。亦作唼。

- 音接(Tsieh)入聲
    - 啑血。古殺牲而盟。以血塗於口也。

## 啓

- 乞體切(Ch'i)上聲
    - 開也。如開門亦曰啓門。又開發意志曰啓。
    - 啓處。謂跪而休息。（詩）不遑啓處。
    - 啓事。謂陳述其事。文字之一體也。今謂書札亦曰書啓。

- ［解字］本作啓。

## 啖

- 音淡(Tan)去聲
    - 食也。

## 啗

- 音淡(Tan)去聲
    - 與啖同。食也。
    - 以利餌人亦曰啗。

## 啚

- 同鄙。舊用為地方區畫之名。俗讀作圖。

## 啜

- 出悅切(Ch'o)入聲
    - 嘗也。（禮）「啜菽飲水盡其歡」。孝子之事親也。

- 音輟(Chueh)入聲
    - 泣貌。（詩）啜其泣矣。

## 啞

- 阿格切(Nge)入聲
    - 啞啞。笑語聲也。見（易）。

- 倚檟切(Ya)上聲
    - 瘖也。不言也。如俗稱啞子。

- 音鴉平聲
    - 啞嘔。小兒學言也。
    - 啞啞。鳥聲。

## 啕

- 音陶(T'ao)平聲
    - 號咷。大哭也。俗作嚎啕。

## 啊

- 讀如阿(A)平聲
    - 歎詞。啊唷。驚訝聲。俗語多用之。
    - 語助辭。

## 唷

- 讀如育(Yu)入聲。
    - 歎詞。

## 啥

- 讀如舍
    - 吳語。何也。
    - 俗語助辭。

## 啦

- 讀如拉
    - 語助辭。

## 啤

- 讀如皮
    - 啤酒。大麥所製之酒也。啤為Beer之譯音字。

## 啻

- 音翅(Ch'ih)去聲
    - 但也。不啻。猶言不但。（大學）「不啻若自其口出」。言中心好之。不但如口之所言也。

## 啼

- 音題(T'i)平聲
    - 號哭也。有聲曰啼。
    - 鳥鳴也。如鶯啼、雞啼。

- ［解字］本作嗁。

## 啾

- 卽優切(Tsiu)平聲
    - 啾啾。小聲。以形容蟲鳥之鳴者。

## 喀

- 音客(K'e)入聲
    - 喀喀。嘔吐聲。

## 喁

- 魚容切(Yung)平聲
    - 魚口上見也。故眾人向慕曰喁喁。謂如群魚之上向也。亦讀若于。

## 喂

- 音威(Wei)平聲
    - 恐也。
    - 向人招呼之聲也。
    - 俗誤為餵養之餵。

## 喃

- 音南(Nan)平聲
    - 喃喃。語細而繁。不甚可辨也。

## 善

- 市演切(Shan)上聲
    - 惡之反。（中庸）隱惡而揚善。
    - 優為之曰善。如工書者曰善書。工畫者曰善畫。

- 音繕去聲
    - 因其善而善之也。（孟子）王如善之。
    - 交好曰善。如與某人交好則曰與某某相善。

- ［解字］上从羊。俗作⿳羊一口善非。

## 喇

- 音辣(La)入聲
    - 喇叭。軍中吹器。俗亦謂之號筒。
    - 喇嘛。蒙古西藏稱僧曰喇嘛。俗皆讀若拉。

## 喈

- 音皆(Chieh)平聲
    - 聲和也。（詩）「鼓鐘喈喈」。又「其鳴喈喈」。皆謂其聲之和也。

## 喉

- 音侯(Hou)平聲
    - 喉頭也。形如短管。上通咽頭。下接氣管。為空氣出入通路。

## 喊

- 火斬切(Han)又火感切並上聲
    - 高聲疾呼也。

## 喋

- 音牒(Tieh)入聲
    - 喋喋。利口多言也。

- 直狎切入聲
    - 唼喋。鳧雁聚食貌。

## 喎

- 枯歪切(K'uai)平聲
    - 如口眼喎斜。謂病人口眼不正。變其平日之狀態也。

## 喏

- 音惹(Jeh)上聲
    - 敬也。俗謂揖人曰唱喏。始於東晉。宋政和間。朝參亦增唱喏。見（陸游老學庵筆記）。

## 喑

- 音音(Yin)平聲
    - 失聲不能言也。猶俗云失音。

- 倚禁切去聲
    - 發呼聲。喑噁叱咤。見（史記）。

## 喒

- 祖含切俗讀若者(Cheh)平聲
    - 我也。北省方言喒們。猶言我們也。

## 喔

- 音屋(Wu)入聲
    - 喔喔。雞聲。

## 喘

- 杵轉切(Ch'uan)上聲
    - 氣逆而息急也。

## 喙

- 讀如誨(Hui)去聲
    - 口也。

## 喚

- 音渙(Huan)去聲
    - 呼也。如俗言呼喚。

## 喜

- 希矣切(Hsi)上聲
    - 悅也。俗謂之歡喜。
    - 凡吉祥之事。俗皆謂之喜。如婚嫁生子之類。

- 喜異切去聲
    - 好之也

- ［解字］从壴从口。壴音樹。俗作喜。

## 喝

- 呵遏切(He)入聲
    - 呵也。如言呼喝。
    - 飲也。如飲酒亦謂之喝酒。

## 唧

- 卽一切(Tsi)入聲
    - 小聲也。如唧唧、啾唧。

## 喟

- 庫位切(K'uei)去聲
    - 歎聲。

## 喤

- 音黃亦讀如橫(Hung)平聲
    - 喤喤。聲大而和也。

## 喧

- 音萱(Hsuan)平聲
    - 大聲語也。如喧嘩、喧豗之類。

## 喨

- 音亮(Liang)去聲
    - 嘹喨。聲清遠也。

## 喻

- 音裕(Yu)去聲
    - 曉也。如言罕譬而喻。謂善教者語不必多而自使人曉然也。

## 喪

- 音桑(Sang)平聲
    - 哀死之禮也。如居喪、弔喪。

- 四漾切去聲
    - 失也。如喪明。謂目失明也。子夏哭子喪明。故用為喪子之詞。古又謂失位曰喪。

- ［解字］俗作⿱⿻土从。

## 喫

- 乞激切(Ch'i)入聲
    - 食也。
    - 有受入之意。俗語多用之。

## 喬

- 音橋(Chiao)平聲
    - 高也。木之高者曰喬木。（詩）「出自幽谷。遷于喬木。」言鳥能擇地自處也。今言喬遷、本此。
    - 俗亦謂假者曰喬。如喬妝之類。

## 喭

- 音岸(An)去聲
    - 粗俗也。（論語）由也喭。

## 單

- 音丹(Tan)平聲
    - 雙之對。又複之對。凡一物不與他物相附曰單。如衣之有夾衣單衣也。
    - 孤弱也。如言形單影隻、兵力單薄之類。
    - 俗亦謂以紙片記載事物曰單。如名單、禮單。

- 音蟬(Shan)平聲
    - 匈奴稱其君長曰單于。見（漢書）。

- 音善上聲
    - 單父。縣名。又姓。

- ［解字］俗上从厸。或下从卑。均誤。

## 喲

- 讀如約
    - 同呀。如啊呀、哎呀。亦作啊喲、哎喲。

## 嗃

- 呵各切(Hsiao)入聲
    - 嗃嗃。督責嚴厲之貌。

## 嗄

- 音沙(Sha)去聲又讀平聲
    - 聲敗而變也。
    - 俗語用為助辭。讀如夏。

## 嗅

- 喜宥切(Hsiu)去聲
    - 鼻審氣也。

## 嗆

- 七央切(Ts'iang)平聲
    - 鳥食也。
    - 俗亦謂因飲食而氣逆咳嗽曰嗆。

## 嗇

- 音色(Se)入聲
    - 吝惜也。如節省謂之節嗇。
    - 與穡同。嗇夫。古司稼穡之官。

- ［解字］俗作嗇。

## 嗉

- 音素(Su)去聲
    - 鳥喉受食處。謂之嗉囊。

## 嗌

- 音益(I)入聲
    - 咽喉也。咽喉腫痛亦曰嗌痛。

## 嗎

- 讀如罵
    - 嗎啡。藥物。鴉片煙之精。有大毒。因能周行血管。故西醫用之。
    - 俗語助字。麼亦作嗎。

## 嗑

- 音合(He)入聲
    - 噬嗑。卦名。象頤中有物。噬而後合也。

## 嗒

- 他荅切(T'a)入聲
    - 嗒焉。失意喪氣之貌。

## 嗓

- 音顙(Sang)上聲
    - 喉也。俗稱喉嚨曰嗓子。

## 嗔

- 音瞋(Chen)平聲亦讀如田
    - 怒也。

## 嗚

- 音烏(Wu)平聲
    - 嗚呼。歎辭。
    - 嗚嗚。歌呼聲。亦作烏烏。

## 嗛

- 諧巖切(Hsien)平聲與銜字音義並通。
    - 口含物也。

- 音歉(Ch'ien)上聲
    - 猴屬頰裏藏食之處曰嗛。

## 嗜

- 讀如侍(Shih)去聲
    - 喜之而成為一種習慣者。謂之嗜好。

## 嗡

- 烏紅切(Weng)平聲
    - 嗡嗡。蟲聲。

## 嗟

- 卽些切(Tsia)平聲
    - 歎辭。如咨嗟、吁嗟。

- 卽夜切去聲
    - 咄嗟、猶言呼吸間也。

## 嗢

- 烏忽切(Wa)入聲
    - 嗢噱。大笑也。

## 嗣

- 音寺(Szu)去聲
    - 繼也。續也。凡有統系而繼承之者皆曰嗣。如言嗣君、嗣子。
    - 子孫也。如言後嗣。

## 嗤

- 音蚩(Ch'ih)平聲
    - 笑也。如言冷笑曰嗤之以鼻。

## 嗩

- 讀如瑣
    - 嗩吶。樂器名。俗謂之小喇叭。

## 嗏

- 初加切(Ch'a)平聲
    - 語詞。曲調多用之。

## 嗶

- 音畢(Pi)入聲
    - 嗶嘰。羽毛織物。亦作嗶吱。嗶吱緞。卽羽緞也。

## 嗸

- 音敖(Ngao)平聲
    - 嗸嗸。眾聲嘈雜也。亦作嗷。

## 嗽

- 四候切(Sou)去聲
    - 咳嗽也。

- 蘇屋切(Su)入聲
    - 吮也。俗亦謂以口吸物曰嗽。

## 嗾

- 思毆切(Sou)上聲亦讀去聲
    - 以口作聲使犬也。凡指使惡人以害人者。俗謂之嗾。

## 嘅

- 可愛切(K'ai)去聲
    - 歎聲。

## 嘆

- 音炭(T'an)去聲亦讀平聲
    - 太息也。

## 嘈

- 音曹(Ts'ao)平聲
    - 喧也。俗謂眾聲齊作。不能辨別曰嘈雜。

## 嘉

- 音加(Chia)平聲
    - 美也。善也。婚禮謂之嘉禮。
    - 以為美善亦曰嘉。如嘉獎之類。
    - 嘉平。謂十二月。

## 嘍

- 音樓(Lou)平聲
    - 盜賊部下軍漢。俗謂之嘍囉。

## 嘏

- 音賈(Chia)上聲
    - 福也。祝壽亦謂之祝嘏。壽為五福之一也。今多讀若古。

## 嘐

- 希交切(Hsiao)平聲
    - 嘐嘐。志大言大也。（孟子）其志嘐嘐然。

## 嘑

- 忽烏切(Hu)平聲
    - 口呼也。與呼通。

- 虎誤切去聲
    - 嘑爾。咄啐之貌。（孟子）「嘑爾而與之。行道之人弗受。」言與人以食而無禮也。

## 嘒

- 音喙(Hui)去聲
    - 嘒嘒。聲和而中節也。指管籥之聲而言。又聲急也。指蟲聲而言。並見（詩經）。

## 嘓

- 音幗(Kuo)入聲
    - 嘓嘓。嚥食聲也。

## 嘔

- 阿苟切(Ngou)上聲
    - 吐也。胃不能受而吐出之曰嘔。

## 嘖

- 音蹟(Tse)入聲
    - 爭言也。嘖有煩言。言人眾而爭辨者多也。見（左傳）。
    - 稱歎不置曰嘖嘖。如言嘖嘖稱道之類。

## 嘗

- 音常(Ch'ang)平聲
    - 口辨其味也。將食而先辨其可食不可食也。
    - 試也。如欲為其事而先小試其端曰嘗試。
    - 曾也。（論語）「嘗從事於斯矣」。言昔曾研究此事也。
    - 祭名。秋祭曰嘗。古祭宗廟之禮也。

## 噓

- 音虛(Hsu)平聲亦讀去聲
    - 吹噓也。凡出氣。急曰吹。緩曰噓。吹氣寒。噓氣溫。

## 嘛

- 讀若麻
    - 喇嘛。詳「喇」。

## ■

- 音豪(Hao)平聲
    - 野獸聲也。

## 嘬

- 楚快切(Ch'uai)去聲
    - 齧也。共食之也。（孟子）蠅蚋姑嘬之。

## 嘮

- 音勞(Lao)平聲
    - 俗以多言為嘮叨。

## 嘰

- 音機(Chi)平聲
    - 嗶嘰。織物之一種。詳「嗶」。

## 嘲

- 知鏖切(Ch'ao)平聲
    - 謔也。謂以言相調笑也。

## 嘴

- 祖委切(Tsui)上聲
    - 鳥喙也。俗亦謂口曰嘴。如稱頰曰嘴巴。
    - 形勢尖銳向外者。亦謂之嘴。如山嘴、沙嘴之類。

## 嘵

- 希幺切(Hsiao)平聲
    - 嘵嘵。懼也。見（爾雅）。今用為心不甘服而辯訴之詞。如言嘵嘵不已。

## 嘶

- 音西(Si)平聲
    - 馬鳴也。馬鳴之聲悲。故又謂悲痛之聲曰酸嘶。

## 嘹

- 音聊(Liao)平聲亦讀去聲
    - 嘹喨。聲之清亮而遠聞也。

## 嘻

- 音熙(Hsi)平聲
    - 嘻嘻。戲笑而樂也。
    - 歎聲。或曰嘻。或曰噫嘻。

## 噀

- 音巽(Sun)去聲
    - 噴水也。

## 噉

- 音淡(Tan)亦讀如毯(T'an)並上聲
    - 與啖同。食也。

## 噍

- 音哨(Ts'iao)上聲
    - 齧也。嚼也。言凶荒兵燹曰民無噍類。謂死亡已盡。無復有噍食者也。

- 音焦(Tsiao)平聲
    - 噍殺。聲之哀而急也。

- 音啾(Tsiu)平聲
    - 啁噍。燕雀聲也。

## 噎

- 音一(I)又一結切(Yeh)並入聲
    - 食塞咽喉也。或作饐。

## 噶

- 音葛(Ke)入聲
    - 準噶爾。部落名。在今伊犂。

## 噢

- 音郁(Yu)入聲
    - 噢咿。內悲也。

- 音傴上聲
    - 噢咻。痛念之聲。詳「咻」。

## 噤

- 忌蔭切(Chin)去聲亦讀上聲
    - 口閉也。如痢疾之不能飲食者曰噤口痢。

## 噥

- 音農(Nung)平聲
    - 噥噥。多言而聲細也。

## 噦

- 郁厥切(Yueh)入聲
    - 氣逆而口發聲也。（正字通）有物無聲曰吐。有聲無物曰噦。有物有聲曰嘔。

- 呼會切(Hui)去聲
    - 馬鈴聲也。（詩）鸞聲噦噦。

## 器

- 讀若棄(Ch'i)去聲
    - 用具之總名。故謂什物曰器用。
    - 才能也。因其才能而使之曰器使。
    - 度量也。故亦謂人之度量曰器量。重其人而以為可用之才曰器重。

- ［解字］俗作噐。

## 噩

- 音萼(Nge)入聲
    - 與愕同。驚也。如不祥之夢曰噩夢。又凶耗曰噩耗。
    - 噩噩。嚴肅也。

## 噪

- 音燥(Sao)去聲
    - 呼噪也。蟲鳥之聲大而煩者亦曰噪。如鵲噪、蟬噪。

## 噫

- 音醫(I)平聲
    - 悲歎傷痛之聲。

- 倚戒切(Ngai)去聲
    - 噫氣。飽食而舒息也。

## 噬

- 音誓(Shih)去聲
    - 齧也。猛獸齧人皆曰噬。故攻訐人之過惡。而人亦借端傾陷之曰反噬。

## 噭

- 音叫(Chiao)去聲
    - 號呼聲也。（禮）「毋噭應」。謂應聲高急如號呼也。

## 噱

- 音醵(Chu)入聲
    - 嗢噱。詳「嗢」。俗亦謂發笑之事曰可發一噱。

## 噲

- 音快(K'uai)去聲
    - 咽也。
    - 噲噲。寬明之貌。見（詩經）。

## 噴

- 破困切(Pen)去聲亦讀平聲
    - 鼓鼻出聲也。如言噴嚏。
    - 噀也。如俗言噴水。

## 噸

- 讀如頓。英美衡名。英一噸。約合中國二〇三二市斤。亦謂之重噸。尋常所稱之噸。皆指此。美一噸。約合中國一八一四市斤。亦謂之輕噸。計船所載之容積曰噸。每噸為四十立方英尺。

## 噙

- 俗字。讀如禽。口含物也。

## 嚅

- 縟余切(Ju)平聲
    - 囁嚅。欲言復止也。狀人懦怯之詞。

## 嘯

- 讀如蕭(Siao)去聲
    - 蹙口出聲。激於舌端而清謂之嘯。

## 嚆

- 虛交切(Hsiao)平聲
    - 嚆矢。矢之有聲者。矢未至而聲先至。故亦謂事物之先至者曰嚆矢。語本（莊子）。

## 嚇

- 呵格切(He)入聲
    - 恐懼之曰嚇。如威嚇之類。

## 嚎

- 音豪(Hao)平聲
    - 嚎啕。大哭也。本作號咷。

## 嚏

- 音帝(Ti)去聲今讀如替(T'i)
    - 噴鼻也。（詩）「願言則嚏」。言人道我則我嚏也。今亦有此說。

## 嚕

- 音魯(Lu)上聲
    - 俗以多言為嚕囌。

## 嚚

- 音銀(Yin)平聲
    - （左傳）口不道忠信之言為嚚。

## 嚨

- 盧紅切(Lung)平聲
    - 喉亦謂之喉嚨。

## 嚬

- 音貧(P'in)平聲
    - 眉蹙也。如言人之意態曰一嚬一笑。亦作顰。

## 嚮

- 喜養切(Hsiang)上聲
    - 與向同。面也。對也。
    - 古亦與響饗字通。

## 嚦

- 音歷(Li)入聲
    - 嚦嚦。聲也。

## 嚱

- 音犧(Hsi)平聲亦讀去聲
    - 嗚嚱。歎辭。

## 嚲

- 多可切(To)上聲
    - 垂下貌。

## 嚳

- 音酷(K'u)入聲
    - 古帝名。卽高辛氏。

## 嚴

- 宜黔切(Nien)亦讀如延(Yen)平聲
    - 有威而可畏也。如嚴肅。
    - 畏之也。如嚴憚。
    - 寬之反。不寬緩、寬假。皆謂之嚴。如嚴密、嚴緊、精嚴、謹嚴之類。
    - 軍中緊急之號令也。如敵至設備曰戒嚴。敵退則解嚴。
    - 寒氣凜冽也。如嚴霜、嚴冬。
    - 俗稱父曰嚴。如家嚴、嚴命之類。

## 嚶

- 音櫻(Ying)平聲
    - 嚶嚶。鳥鳴也。

## 嚷

- 讀如讓(Jang)上聲
    - 北人謂聲喊喧鬧皆曰嚷。

## 嚼

- 集藥切(Tsue)入聲
    - 以齒碎之也。

## 囀

- 音轉(Chuan)去聲
    - 聲之流轉而悅耳者、鳥之善鳴者皆曰囀。

## 囁

- 日葉切(Jeh)入聲
    - 囁嚅。詳「嚅」。

## 囂

- 音枵(Hsiao)平聲
    - 喧嘩也。囂囂。自得之貌。（孟子）「人知之亦囂囂。人不知亦囂囂。」自得於己無所求於人也。

## 囅

- 音蕆(Ch'an)平聲
    - 囅然。笑貌。

## 囈

- 音藝(I)去聲
    - 睡中語謂之囈語。

## 囉

- 音羅(Lo)平聲
    - 嘍囉。見「嘍」。
    - 語末助詞。

## 囊

- 奴當切(Nang)平聲
    - 囊橐。所以盛物也。卽俗所謂口袋。有底曰囊。無底曰橐。

## 囌

- 讀如蘇
    - 嚕囌。詳「嚕」。

## 囑

- 音燭(Chu)入聲
    - 託也。囑咐也。如叮囑、遺囑。

## 【附錄】

### 号
- 古啼號字作号。从口从丂。末筆不上出。呼號字作號。楷書皆當作號。

### 吊
- 俗弔字。

### 吴
- 俗吳字。

### 咏
- 同詠。

### 咲
- 俗笑字。

### 响
- 俗響字。

### 唘
- 俗啓字。

### 唇
- 本音真。驚也。俗借作脣。

### 啔
- 俗啓字。

### 喆
- 古文哲。

### 啣
- 俗口銜字。

### 嗁
- 啼本字。

### 𠷔
- 喪本字。

### 喬
- 俗喬字。

### 嗥
- 同嘷。

### 嘩
- 同譁。

### 噑
- 嘷本字。

### 噏
- 呼吸字或作噏。

### 噐
- 俗器字。

### 駡
- 俗罵字。

### 嚙
- 齧字之訛。

### 囏
- 籀文艱。

### 呌
- 俗叫字。

### 嚀
- 同丁寧字。

### 嚥
- 同咽。

### 囓
- 齧或作囓。

