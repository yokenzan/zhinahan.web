# 毋部

## 毋

- 音無(Wu)平聲
    - 止之也。古或作無。
    - 語助詞。將毋、毋乃。皆發問之詞。以已意斷之而未敢決其必然也。

- 音謀(Mou)平聲
    - 毋道。緇布冠名。見（禮記）。

## 母

- 模藕切(Mou)上聲
    - 父母。生我之人也。詳「父」。
    - 凡物由之而生者。皆謂之母。如分母分子、母財子財之類。
    - 稱女之尊長皆曰母。如姑母、舅母。
    - 禽獸牝者皆曰母。（孟子）五母雞。二母彘。

## 每

- 姥餒切(Mei)上聲
    - 常也。數也。如言每每如此。
    - 各也。如每人、每日。

- 音妹去聲
    - 每每。田美也。

## 毒

- 徒沃切(Tu)入聲
    - 惡也。如毒計。
    - 害也。如言荼毒生靈。
    - 物之能害人者皆曰毒。如毒蛇、毒藥。
    - 恨也。恚恨之甚曰憤毒。
    - 治也。又亭毒。化育也。見（老子）。

- 音篤入聲
    - 身毒。國名。讀如捐篤。卽天竺也。

- ［解字］下■毋。不■母。

## 毓

- 音育(Yu)入聲
    - 與育同。生也。如言鍾靈毓秀之類。

