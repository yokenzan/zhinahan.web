# 糸部

## 糸

- 音覓(Mi)入聲
    - 細絲也。一蠶所吐為忽。五忽為糸。十忽為絲。
    - 今借用為絲字之省文。

## 系

- 檄詣切(Hsi)去聲
    - 繫也。如系念。謂懸念也。緒也。相聯屬也。如世世相承曰世系。學術上分科亦曰分系。謂有統系可尋也。如礦物中結晶系之類。

## 糾

- 音久(Chiu)上聲
    - 繩三合也。故結合謂之糾。如言糾纏．糾葛。集眾亦曰糾眾。
    - 督也。如糾察。凡言糾者。謂矯正其過失。如言繩愆糾繆。故亦謂參劾曰糾舉。

- ［解字］亦作■。古從■音久。俗作紏誤。

## 紀

- 音己(Chi)上聲
    - 別理絲縷使不亂也。故清理事務亦曰經紀。又紀綱僕。見（左傳）。謂綜理其事者。俗因稱僕人曰紀綱。亦簡稱紀。
    - 維也。綱紀。猶言綱維。網之大繩曰綱。小曰紀。故關於禮法者皆曰紀。如紀律．倫紀。言其有總目．有分條．如綱紀也。
    - 十二年為一紀。謂歲星遶日一周也。今亦謂年歲曰年紀。
    - 記也。衣次而序之曰紀。如紀年之類。又紀事之書。系以年月者亦曰紀。如史記有本紀。其後諸史皆因之。

## 紂

- 直有切(Chou)上聲
    - 諡法殘忍捐義曰紂。殷帝辛焚炙忠良。刳剔孕婦。故天下謂之紂。

## 紃

- 音旬(Sun)又音穿(Ch'uan)並平聲
    - 圓絛也。薄闊者為組。似繩者為紃。

## 約

- 乙卻切(Yue)入聲
    - 纏束也。如束髮曰約髮。纏足曰約足。今婦女首飾．有約指．臂約。亦此義。
    - 限制之亦曰約。如約束．檢約。謂以禮法為範圍。使不得踰越也。按約束之約。亦讀如要。
    - 要約也。彼此以權利義務相期許曰約。如約章．約法。以時日相期亦曰約。如預約。如期曰踐約。愆期曰失約。
    - 簡也。（孟子）「守約而施博者」。自處卑陋曰儉約。處境貧乏曰困約。皆謂因陋就簡而不寬裕也。
    - 略也。大約。猶言大率。謂約略如此也。語不詳盡曰隱約。事物不能知其的數。但得其近似者亦曰約。如約計．約估。

## 紅

- 音洪(Hung)平聲
    - 赤色之淺者。
    - 紅為色中之顯明者。故俗稱寵顯曰紅。
    - 美麗熱鬧之喻。如紅塵．紅顏。植物之花多紅色者。故謂落花曰落紅。

- 音公平聲
    - 古與工通。女工亦作女紅。見（漢書）。讀古紅切。

## 紆

- 音迂(Yu)平聲
    - 屈曲縈繞也。如紆迴．紆折。今亦謂屈尊曰紆尊。
    - 心之鬱結曰紆。

## 紇

- 何沒切(He)入聲
    - 人名。叔梁紇。孔子父也。見（左傳）。
    - 回紇。古族名。唐時最彊。據有今蒙古之地。唐以後散布於新疆南部。亦作回鶻。

## 紈

- 音桓(Wan)平聲
    - 繪之細澤有光者。如冰紈．霜紈。皆以輕薄潔白見稱。古訓為素。亦曰白熱。疑如今之熟絹。亦以製扇。故今謂團扇曰紈扇。

## 紉

- 音人(Jen)平聲
    - 繩縷也。謂線先擘開兩股。後撚合之以穿鍼也。故謂製衣曰縫紉。
    - 俗亦謂心服曰紉。如言感紉盛情。

- ［解字］右從刃不從■。

## 紊

- 音問(Wen)去聲
    - 亂也。如言有條不紊。

## 紋

- 音文(Wen)平聲
    - 錦繡之文也。今通謂物之皺痕皆曰紋。如波紋．冰紋。
    - 紋銀。謂鑄銀成鋌。而有細紋也。俗亦簡稱紋。

## 納

- 儺拉切(Na)入聲
    - 入也。出納。謂出入也。凡引之使近已皆曰納。如延納．接納。舊亦謂娶妻曰納婦。
    - 獻納也。如納稅．納款。
    - 收受也。如笑納．容納。

## 紐

- 音鈕(Niu)上聲
    - 系也。器物之提系曰紐。如印紐之類。今亦謂衣上系結曰紐扣。

## 紓

- 音書(Shu)平聲亦讀上聲
    - 緩也。
    - 解也。如言毀家紓難。

## 純

- 音脣(Ch'un)平聲
    - 誠也。如純孝。
    - 不雜也。如純粹。
    - 全也。如純白．純赤。謂一律也。

- 音準(Chun)上聲
    - 緣邊也。衣履上所緣之飾皆曰純。

## 紕

- 音皮(P'i)平聲
    - 飾也。
    - 緣邊也。

- 音批平聲
    - 紕繆。猶錯誤也。凡緣必斜理施之。故引伸為亂妄之意。

## 紗

- 音沙(Sha)平聲
    - 絹屬之輕而疏者。古人以為章服。如紗帽之類。今種類甚多。止為暑月之用。其非絲織品而疏細宜夏日者。亦名之。如葛紗．羽紗之類。
    - 棉之紡為細縷者曰棉紗。撚合之則成線。纖之則成布者也。如紡紗．紗廠。皆指此。

## 紘

- 音宏(Hung)平聲
    - 冠繫也。結於頜下。而垂其餘以為飾也。

## 紙

- 音只(Chih)上聲
    - 人工製造品。所以供書畫印刷包裹等用者。相傳後漢蔡倫始用破布魚網為之。凡植物類纖維質之柔韌者。均可取為原料。我國產地以江西．福建為多。而以安徽宣紙為最著名。

- ［解字］右從氏。從氐者音低。絲滓也。別為一字。

## 級

- 音急(Chi)入聲
    - 階級也。階之一層曰一級。故登階曰拾級。凡事物之有等次者。一等亦謂之一級。如等級．年級．工人階級之類。
    - 秦制以斬敵加爵。一首加一級。謂之首級。

## 紛

- 音分(Fen)平聲
    - 亂也。
    - 眾也也。如言紛煩．紛紜。

## 紜

- 音雲(Yun)平聲
    - 紛紜。亂也。
    - 又眾盛貌。

## 紝

- 音壬(Jen)平聲又音任去聲義同
    - 機縷也。織繒帛為紝。

## 素

- 音訴(Su)去聲
    - 絹之精白者。與縑縞同類而互有粗細。（古樂府）「新人工纖縑．故人工織素。」是也。
    - 潔白也。如素手．素腕。人之品行高潔亦曰素。如素心．素士。引伸之凡顏色闇淡皆稱素。如言樸素．素淨。居喪不衣綵服。俗謂之穿素。又器物無花紋亦曰素。如素綢．素緞之類。
    - 空也。無事而受祿曰素餐。見（詩經）。晉杜預稱孔子為素王。謂以匹夫為萬世師。無所慼藉。而勢力等於王者也。又無爵位而富曰素封。亦此義。見（史記）。
    - 質也。化學家謂原質曰元素。人之本性曰情素。亦作愫。
    - 故舊也。如稱友誼曰與某有素。謂素交也。又平素。猶言平昔。故追溯以前皆曰素。如言素昧平生之類。中庸之素富貴．素貧賤．皆謂之不易其平日之地位也。
    - 俗謂蔬菜曰素。如蔬食謂之茹素。

## 紡

- 音仿(Fang)上聲
    - 絲織物之敦厚柔密者。俗謂之紡綢。
    - 抽麻絲之屬使成為縷曰紡。今亦謂引棉成縷曰紡紗。

## 索

- 思郝切(So)入聲
    - 繩也。小者謂之繩。大者謂之索。又弦索。謂樂器胡琴之屬。猶俗所謂絲絃也。
    - 法度也。如左傳疆以周索．疆以戎索之類。
    - 散也。如言離群索居。謂散而獨處也。見（禮記）。
    - 盡也。如言悉索敝賦。謂盡其所有也。又蕭條寂寞之義。如言興味索然。
    - 求也。如搜索．索取。（易）「一索得男」。亦此義。

## 紫

- 咨此切(Tzu)上聲
    - 青赤相間色也。
    - 紫綬也。古有金紫光祿大夫。謂金印紫綬也。相沿謂坐致貴顯曰取青紫如拾芥。語見（漢書）。

## 紬

- 音儔(Ch'ou)平聲
    - 繒之粗者。抽引粗繭緒紡而之織曰紬。如今綿紬．繭紬。又今以為絲織物之通稱。俗通作綢。

- 音抽平聲

- 引也。如紬繹。謂引其端緒也。

## 紮

- 音札(Cha)入聲
    - 纏束也。物一束。俗亦謂之一紮。
    - 屯駐軍隊曰紮。俗亦謂之紮營。

## 累

- 盧為切(Lui)平聲
    - 縛也。本作纍。（孟子）係累其子弟。

- 音磊上聲
    - 增也。本作絫。如層累．積累。又屢次亦日累次。

- 音類去聲
    - 緣及也。如言受累不淺。今凡謂事之及身者皆曰累。如俗累．家累。負欠曰虧累。亦此義。

## 細

- 息詣切(Si)去聲
    - 微也。小也。如小故曰細故。微語曰細語。
    - 粗之反。如精細．細密。

## 紱

- 音弗(Fu)入聲
    - 綬也。絲繩之繫印環者。

## 紳

- 音申(Shen)平聲
    - 大帶也。（論語）子張書諸紳。
    - 舊稱仕宦曰搢紳。通作縉紳．故官之退隱鄉里者亦曰紳。如紳士．紳衿。

## 紵

- 音佇(Chu)上聲
    - 麻屬。可織為布。本作苧。故今稱夏布之屬曰紵。

## 紹

- 市擾切(Shao)上聲
    - 繼也。謂子弟之能繼先叢曰克紹箕裘。語本（禮記）。
    - 續也。聯兩方之交曰紹介。本作■价。

## 紺

- 讀如甘(Kan)去聲
    - 深青褐赤色。卽紅青色。俗謂之天青。

## 紼

- 音弗(Fu)入聲
    - 大繩也。
    - 引棺索亦曰紼。故送葬曰執紼。

## 紾

- 音軫(Chen)上聲
    - 繩轉也。
    - 又戾也。（孟子）是猶或紾其兄之臂。

## 紿

- 音殆(Tai)上聲
    - 欺誑也。

## 絀

- 音茁(Cho)入聲
    - 縫也。
    - 不足曰絀。如言支絀．贏絀。

## 終

- 音中(Chung)平聲
    - 盡也。（論語）終日不食。
    - 始之對。猶言結局。樂一成謂之一終。
    - 人死亦曰終。如言壽終正寢。
    - 助詞。猶言究竟。

## 絃

- 音賢(Hsien)平聲
    - 以生絲為繩。敷之以膠。樂器琴瑟之屬。所藉以發聲音者也。古以琴瑟喻夫婦。故謂婦死曰斷絃。續娶曰續絃。

- ［解字］本作弦。

## 組

- 音祖(Tsu)上聲
    - ■也。猶今絲絛。古亦以組繫印。故謂去官曰解組。
    - 聯合之亦曰組。如組織。組合。物一套亦曰一組。

## 絅

- 去永切(Chiung)上聲
    - 禪衣也。（中庸）「衣錦尚絅」。謂綿衣之上更加單衣。猶俗言罩袍。

## 絆

- 音半(Pan)去聲
    - 馬縶也。繫足曰絆。今謂阻人之行曰絆住。

## 絏

- 息孑切(Sieh)入聲
    - 馬■也。本作紲。亦作■。
    - 縲絏。所以拘罪人者。

## 結

- 音吉(Chi)入聲
    - 締也。兩繩相鉤聯也。如言結繩之世。又糾合組絛。以為裝飾之用。如同心結之類。今婦女所載綵勝亦曰結。
    - 互相聯合也。如結交．結婚。又固結不解也。如結怨．結恨。釋氏謂夙世冤讎亦曰結。
    - 凝也。如結冰．氣血凝聚亦曰結。如結核。醫者診病曰洞見癥結。亦此義。
    - 植物成實曰結。事畢之稱結果。義本此。
    - 歸束也。如總結．了結。文狀之為憑證者亦曰結。如印結．甘結。謂所以結案者也。

## 絕

- 族悅切(Chueh)入聲
    - 斷也。如言不絕如縷。凡橫斷之皆曰絕。如言絕流而渡。
    - 滅也。盡也。如謂死曰絕命。無後曰絕嗣。
    - 無之盡者曰絕。如言絕無僅有。今言絕對贊成．絕對反對。亦此義。絕對。謂無對也。
    - 有一無二謂之絕。如言詩書畫三絕。又殊色亦曰絕色。
    - 隔而不通曰絕。如絕域．絕地。
    - 拒之曰絕。如絕交。
    - 助詞。甚也。如言絕重其人。
    - 絕句。詩體名。四句為一首。如七言曰七絕。五言曰五絕。

- ［解字］右從刀從巴。非顏色字。

## 絖

- 音曠(K'uang)去聲
    - 與纊同。絮也。

## 絛

- 音韜(T'ao)平聲
    - 編絲繩也。
    - 絛蟲。動物體中寄生蟲之一種。以其長而扁。故名。俗亦作■。

## 絜

- 音結(Chieh)入聲
    - 與潔同。清也。

- 音纈(Hsieh)入聲
    - 挈也。度也。（大學）「是以君子有契矩之道也」。

- ［解字］左上從丰音界。俗作絜誤。

## 絞

- 音狡(Chiao)上聲
    - 兩繩相交而捩之使之緊急也。今捩物使緊皆曰絞。如絞手巾之類。
    - 縊也。舊刑法死刑。斬罪以下有絞罪。謂縊殺之也。

## 絡

- 音洛(Le)入聲
    - 纏繞也。如治絲曰絡絲。謂以絲繞之於■也。故維繫之亦曰絡。如言籠絡．聯絡．絡繹不絕之類。
    - 結繩類為網目。所以盛物或飾體者。如網絡．纓絡。古品官車輿加油絡。如今轎頂所飾．是也。
    - 馬羈曰絡。俗謂之籠頭。
    - 範圍之義。天維地絡。見（張衡西京賦）。謂地勢聯絡如網也。故泛指一區域曰絡。如坤絡．井絡之類。
    - 包羅之義。如言網絡古今。
    - 人體之神經血管皆曰絡。如言經絡．脈絡。
    - 植物果實內纖維質。聯絡如網亦曰絡。如橘絡．絲瓜絡。

## 絢

- 許院切(Hsuan)去聲
    - 文飾也。

## 給

- 音急(Chi)入聲
    - 足也。敷用也。如言家給人足。
    - 備也。如供給。又供奔走之役曰給事。官名有給事中。秦漢時為侍從之臣。明清以之掌糾察六部之弊誤。其職與御史等。故稱給諫。今以物與人亦曰給。亦供給之義。
    - 言語便捷也。（論語）禦人以口給。

## 絨

- 音戎(Jung)平聲
    - 機纖物之厚而煖者。以絲或羊毛等為之。
    - 刺縷所用絲縷。茸散可以分擘者。俗謂之絨。本作茸線。見（元史）。

## 絪

- 音因(Yin)平聲
    - 絪縕。元氣也。

## 絮

- 胥豫切(Su)去聲
    - 漬繭擘之。精者曰■。粗者曰絮。又新者曰■。舊者曰絮。
    - 今以棉花去其子而彈使鬆散者。俗亦曰絮。
    - 花之綿柔而飄揚者曰絮。如柳絮．蘆絮
    - ■連不斷者為絮。如絮語。

## 絰

- 音耋(Tieh)入聲
    - 喪服所用麻也。在首在腰皆曰絰。

## 統

- 讀如痛(T'ung)去聲
    - 絲之緒也。故事之有端緒可尋者曰統系。又世世相繼不絕亦曰統。如帝王相繼曰皇統。聖賢相繼曰道統。
    - 總理之也。如統領．統帶。民主國元首曰總統。舊統兵之官有協統．標統。皆此義。
    - 合也。如統一．統同。

## 絲

- 音思(Szu)平聲
    - 蠶所吐之物。可為紬絹等織物之原料。古為中國特產。今則各國多有之。
    - 凡纖細者皆曰絲。如蛛絲．游絲．雨絲風片之類。
    - 八音之一。謂琴瑟之屬。其絃皆以絲為之也。
    - 小數名。如度與衡均以十絲為一毫。單位十萬分之一也。

## 絳

- 音降(Chiang)去聲
    - 赤色也。

## 絹

- 音狷(Chuan)去聲
    - 絲織物之厚而疏者。古人凡生絲織品。如縞素縑之類。皆為絹屬。今絹有生熟二種。生者便於染色。故畫幅多用之。

## 絺

- 音癡(Ch'ih)平聲
    - 細葛布也。如絺綌。

## 綁

- 讀如幫(Pang)上聲
    - 反縛曰綁。

## 綃

- 音宵(Siao)平聲
    - 生絲纖物。似縑而疏。與紗縠相似。古人暑月服之。又鮫綃。鮫人所纖。見（博物志）。

## 綆

- 音梗(Keng)上聲
    - 汲井所用繩也。

## 綈

- 音題(Ti)平聲
    - 粗厚之織物也。綈袍相贈。為范睢故事。見（史記）。今以稱友誼。本此。

## 綌

- 音隙(Hsi)入聲
    - ■葛布也。

- ［解字］右從谷。音臄。與山谷字異。

## 綍

- 音弗(Fu)入聲
    - 與紼同。大繩也。（禮）「王言如綸。其出如綍。」故舊稱詔書曰綸綍。

## 綏

- 音雖(Sui)平聲
    - 挽以上車之索也。（論語）必正立執綏。
    - 安也。如綏撫．綏服。謂安撫遠人也。
    - 卻也。古名退軍為綏。交戰曰交綏。見（左傳）。

## 經

- 基丁切(Ching)平聲
    - 常也。道德法制之不可易者。皆謂之經。如言天經地義。
    - 經書也。易．詩．書．周禮．儀禮．禮記．春秋左傳．春秋公羊傳．春秋穀梁傳．論語．孝經．爾雅．孟子．為十三經。四庫書目分經史子集．是也。宗教之書亦稱經。如釋氏楞嚴經。基督教聖經。又尋常著書亦有以經名者。如山海經．茶經．禽經之類。
    - 緯之對。機織物以直線為經。橫線為緯。又天空與地球。以兩極與赤道正交之線為經。與赤道平行之線為緯。
    - 治理也。如經營．經理。
    - 過也。如經歷．經手。
    - 縊也。（論語）自經於溝瀆而莫之知也。
    - 婦人月水曰經。亦經常之義。言每月有定期也。

## 綜

- 讀如宗(Tsung)去聲
    - 以絲之錯之曰綜。故謂事物之彼此相雜曰錯綜。
    - 總聚也。如綜理。

## 綠

- 閭玉切(Lu)入聲
    - 青黃色也。化學上之氯。通稱綠氣。為黃綠色之氣體。臭氣甚烈。稍稍吸入。卽足損害氣管。或至咯血。與鈉化合成食鹽。在地中．海水中者尤多。

## 綢

- 音儔(Ch'ou)平聲
    - 綢繆。猶纏■也。
    - 俗借為絲織物之通稱。本作紬。

## 綣

- 去遠切(Ch'uan)上聲亦讀去聲
    - 繾綣。厚意不離散也。

## 綦

- 音奇(Chi)平聲
    - 帛蒼艾色也。又履飾也。
    - 極也。如甚重曰綦重。

## 綬

- 音授(Shou)去聲亦讀上聲
    - 組也。卽絲絛。以承受印環者。

## 維

- 音惟(Wei)平聲
    - 係也。如縶維。保存之使勿失墮曰維持。
    - 綱維也。網之大繩曰綱。在四角者曰維。射侯四角之繩亦曰維。（儀禮）中離維綱．是也。故故四方亦曰四維。相沿作邊境之稱．如天維．坤維．皆是。
    - 凡細長者皆曰維。如動植物之有纖維質。
    - 語詞。與惟．唯通。

## 綮

- 音啓(Chi)上聲
    - 戟衣也。

- 起頂切(Ch'ing)上聲
    - 肯綮。肋肉給處也。今謂事理扼要處。亦曰肯綮。語本（莊子）。

## 綯

- 音陶(T'ao)平聲
    - 絞繩索也。

## 綰

- 烏版切(Wan)上聲亦讀去聲
    - 繫也。如綰府．綰綬。
    - 貫也。猶聯絡之意。

## 綱

- 音岡(Kang)平聲
    - 網之大繩為綱。如綱維．網紀之類。凡物之有總繩有分系者皆稱之。
    - 凡以總而御分者皆曰綱。如通鑑之有綱目。
    - 貨物之結幫同行者曰綱。如花石綱．茶綱．鹽綱之類。

## 網

- 音罔(Wang)上聲
    - 佃漁之具。所

- 以羅鳥取魚者。
    - 凡結成孔目者皆曰網。如蛛網．網絡之類。
    - 所以牢籠人物者亦曰網。如塵網．世網。故法律亦曰文網。

## 綴

- 竹衛切(Chui)去聲
    - 連也。緝也。縫布帛之類。使相連屬也。

- 音掇(chueh)入聲
    - 止也。

## 綵

- 音采(T'sai)上聲
    - 五采備也。俗亦謂五色綢曰綵。

## 綸

- 音倫(Lun)平聲
    - 青絲綬也。（揚子法言）「五兩之綸。半通之銅。」謂印綬及印也。亦讀如關。綸巾。巾之一種。漢魏六朝間。名士多著白綸巾。取其簡便有逸致。世傳諸葛孔明在車中。羽扇綸巾．是也。
    - 繩屬。十絲為綸。（禮）「王言如絲。其出如綸。王言如綸。其出如綍。」謂由小而漸大也。舊稱詔書曰綸音．絲綸．綸綍本此。
    - 綸有纏裹之義。謂糾繩也。故謂事之組合曰彌綸．經綸。並見（易經）。又事物煩多曰紛綸。亦混雜之義。
    - 釣絲也。如垂釣曰垂綸。罷釣曰收綸。

## 綹

- 音柳(Liu)上聲
    - 緯十縷為綹。一曰絲十為綸。綸倍為綹。凡絲縷編成之線皆曰綹。俗亦謂繫物之絛為綹。如竊物者翦取人之佩飾曰翦綹。
    - 鬚髮之一支曰一綹。如言五綹長髯。

## 綺

- 讀若起(Ch'i)亦讀如蟻(I)並上聲
    - 絲織物之紋理欹斜不順經緯者曰綺。
    - 交錯之義。如綺道．綺陌。言彼此錯出如綺文也。
    - 美麗之喻。如言綺情．綺語。

## 綻

- 讀如棧(Chan)去聲
    - 衣縫也。俗亦謂衣縫脫線曰脫綻。
    - 滿也。如精綻．飽綻。

## 綽

- 尺約切(Ch'o)入聲
    - 緩也。又綽約。柔弱貌。亦作淖約。見（莊子）。
    - 寬裕貌。如言綽有餘地。

## 綾

- 音陵(Ling)平聲
    - 絲織物之薄者。其文望之如冰凌也。今以似緞而劣薄者為綾。

## 緅

- 咨謳切(Tsou)平聲
    - 淺絳色。（論語）君子不以紺緅飾。

## 緉

- 音兩(Liang)上聲亦讀去聲
    - 履兩枚也。

## 緊

- 音謹(Chin)上聲
    - 纏絲急也。凡縛之急者曰緊。事之急者亦曰緊。如言緊要。

## 緋

- 音非(Fei)平聲
    - 帛赤色也。唐制品官服飾。四品服深緋。五品服淺緋。見（舊唐書輿服志）。

## 緌

- 如帷切(Jui)平聲
    - 系冠纓也。俗亦作綏。

## 綷

- 音翠(Ts'ui)去聲
    - 綷■。衣聲。

## 緒

- 音敘(Su)上聲
    - 絲端末也。理絲者必窮其端。故謂事已清理曰就緒。以理絲喻辦事也。如事之紛繁者亦曰千頭萬緒。
    - 事之繼續進行。有統系可尋者亦曰緒。如功業曰功緒。世系曰宗緒。
    - 思路也。如意境曰意緒。謂心有所思。愈引愈出。如抽絲也。又情緒．愁緒。義同。
    - 餘也。緒本絲末。故謂殘餘曰緒餘。見（莊子）。又緒言．緒論。亦此義。今亦謂書之例言曰緒言。謂條舉綱要。如理絲之引緒也。

## 緇

- 仄醫切(Tsu)平聲
    - 帛墨色也。
    - 僧多黑衣。故稱緇流。如削髮為僧曰披緇。

## 緗

- 音箱(Siang)平聲
    - 帛淺黃色也。古多用為書籤。故亦以為書籍之稱。如縹緗．縑緗之類。

## 緘

- 音監(Chien)平聲
    - 封也。如緘口不言。今謂器物封口曰緘。故書札曰緘。

## 線

- 細堰切(Sien)去聲
    - 以絲麻等為縷。所以縫也。
    - 面之界也。幾何學以有長無廣者謂之線。如直線．曲線。
    - 凡自此至彼必順之而達者謂之線。如路線．航線。
    - 推求祕事之門徑曰線索。亦簡稱線。如言草蛇灰線。俗亦謂縱跡盜賊者曰眼線。

- ［解字］本作■。

## ■

- 音棉(Mien)平聲
    - 新絮也。通作綿。參看「絮」。
    - 長不絕也。如■延。■遠。
    - 纏■。猶綢繆。固結不解也。
    - 有軟弱之意。如力不足曰■薄。
    - ■蠻。鳥聲。見（詩經）。

## 緝

- 音葺(Ts'i)入聲
    - 接麻也。凡麻既漚之後。續之為縷曰緝。
    - 衣服橫縫其下曰緝。今亦謂之緝邊。
    - 繼續也。編纂書籍曰編緝。（南史）「劉苞手自編緝」。謂殘缺者皆續成之也。今通作輯。謂集合也。
    - 搜捕曰緝。如緝盜．緝私。

## 緞

- 音段(Tuan)去聲
    - 厚繒平滑有光者。本作段。以段匹之義為繒帛之名。唐時彭越二州。已有貢段。不見重於時。明天順時。蘇松杭嘉湖五府。增造采緞。緞始盛行。今為絲織物之一種。

## 締

- 音題(T'i)平聲亦讀去聲
    - 結不解也。如締交．締姻。

## 緡

- 音民(Min)平聲
    - 釣魚所用繩也。
    - 錢貫也。漢武帝時初算緡錢。謂計緡納稅也。

## 緣

- 讀如院(Yuan)去聲
    - 衣履等邊上所加之飾。俗稱緣口．是也。

- 音圓平聲
    - 因也。所以致此之因曰緣故。釋氏謂由因得果曰緣。如言姻緣．緣分之類。

- 循也。（孟）猶緣木而求魚也。
    - 夤緣。猶連絡。憑藉依附之義。故謂要結懽貴曰夤緣。

## ■

- 音屑(Sieh)入聲
    - 牽引牲畜之繩。本作紲。亦作絏。

## ■

- 音保(Pao)上聲
    - 小兒衣被也。亦通作褓。

## 緦

- 音私(Szu)平聲
    - 麻布之細者。喪服之輕者用之。如五服有緦麻。三月而除。

## 編

- 音邊(Pien)平聲
    - 簡冊相次也。孔子讀易。韋編三絕。見（史記）。今亦謂書籍曰編。
    - 凡順其次第者皆曰編。如編列．編排。
    - 編織也。如編蒲．編竹。

## 緩

- 戶■切(Hian)上聲
    - 急之反。舒遲也。如緩行。緩步。
    - 寬也。行政不苛急曰寬緩。

## 緪

- 讀如亙(Keng)平聲
    - 大索也。

## 緬

- 音免(Mien)上聲
    - 藐遠也。
    - 又思貌。綢繆反覆之義。如緬懷．緬想。
    - 國名。緬甸之簡稱。在中國之南。與雲南接界。首都曰仰光。

## 緯

- 音胃(Wei)去聲
    - 織橫絲也。凡橫線皆謂之緯。詳「經」。
    - 書名。六經皆有緯。如易緯．詩緯等。相傳為經之支流。亦孔子所定。後人因其多陰陽五行家言。遂以吉凶占驗之事為緯。如圖緯．讖緯。

## ■

- 音眇(Miao)上聲
    - 縹■。遠貌。

## 練

- 吏硯切(Lien)去聲
    - 煮縑而熟之。使柔軟潔白也。故繒布之熟者皆稱練。後漢馬皇后衣大練裙．是也。
    - 閱歷也。如歷練。
    - 凡技能之求其熟者皆曰練。如訓練．教練。
    - 精熟曰練。如諳練．幹練。

## 緶

- 音駢(P'ien)平聲
    - 交枲也。謂以麻枲之屬交錯而成之。今絲帶之狹者。俗亦謂之緶子。

## 緹

- 音題(T'i)平聲亦讀上聲
    - 帛丹黃色也。又赤也。古武士服赤幘。故曰緹騎。

## 緻

- 音治(Chih)去聲
    - 密也。如工緻．精緻。

## 縕

- 音溫(Wen)平聲
    - 赤黃相間色也。

- 音氳(Yun)平聲
    - 絪縕。元氣也。
    - 紛縕。盛也。亂也。

- 音蘊(Yun)上聲
    - 枲麻也。（論語）衣敝縕袍。

## 縈

- 紆傾切(Yung)平聲
    - 旋繞也。如縈回．縈繚。

## 縉

- 音晉(Tsin)去聲
    - 帛赤色也。
    - 搢紳之搢。俗亦作縉。

## 縊

- 音倚(I)去聲
    - 以繩繞扼其頸而死也。

## 縋

- 逐偽切(Chui)去聲
    - 以繩懸物使下墜也。

## 縐

- 滓宥切(Chou)去聲
    - 絺之細者。
    - 今謂織物之縮蹙者曰縐。如縐紗．縐布。
    - 絲織物之一種。產於浙江湖州者。名曰湖縐。

## 縑

- 音兼(Chien)平聲
    - 井絲繒也。謂絹細密者．古以書字。故亦用為書籍之稱。如言縑緗．縑素之類。

## 縛

- 伏藥切(Fe)入聲
    - 束也。以繩纏繞之使不能動也。如面縛．就縛。為外物所拘亦曰縛。如言塵縛．名縛皆謂人之失其自由也。

## 縝

- 音軫(Chen)上聲
    - 緻也。如言縝密。

## 縞

- 音槁(Kao)上聲亦讀去聲
    - 生絹色白者也。與縑素同類而尤細。故以輕薄著稱。戰國策所謂強弩之末．不能穿魯縞。是也。

## 縟

- 音辱(Ju)入聲
    - 繁采飾也。故謂節文周密詞藻綺麗曰繁縟．錦縟。

## 縠

- 音斛(Hu)入聲
    - 縐紗也。

## 縢

- 音騰(T'eng)平聲
    - 緘也。金縢。尚書篇名。武王有疾。周公為請命之書。藏之匱而緘以金。不使人見也。
    - 約束之也。行縢。如今纏腿。

## 縣

- 穴員切(Hsuan)平聲
    - 與懸同。

- 音眩去聲
    - 地方區域之名。秦始皇廢封建。分天下為郡縣。後世因之。一省分為若干縣。

## 縫

- 音逢(Feng)平聲
    - 縫衣也。
    - 補合之曰補縫。

- 讀如逢去聲
    - 縫合之處也。

## 縭

- 音離(Li)平聲
    - 帶也。（詩）「親結其縭」。卽香纓。用五采繩為之。許嫁則佩之。明有所繫屬。一說縭為帨巾。所以覆首者也。女子嫁時紅巾覆首。故曰結縭。見（爾雅義疏）。亦作褵。

## 縮

- 疏屋切(Shu)入聲
    - 直也。（孟子）自反而縮。
    - 酒之取清去滓曰縮。如縮酒。謂漉酒也。
    - 歉也。如贏縮。
    - 退也。止也。如退縮。
    - 斂也。如縮小．縮短。

## 縱

- 足用切(Tsung)去聲
    - 釋也。舍也。如縱囚．操縱。
    - 恣也。如言縱欲無度。
    - 汎也。縱言。謂汎說其事也。
    - 語助辭。推想之意。如縱使。猶言卽使如此也。

- 音總上聲
    - 縱縱。急遽趨事貌。

- 音蹤平聲
    - 豎線也。幾何學以垂線為縱。平線為橫。又戰國時有縱橫家言。合南北曰縱。聯東西曰橫。亦作從衡。

## 縲

- 音纍(Lui)平聲
    - 黑索也。所以拘罪人者。（論語）雖在縲絏之中。

## 縴

- 音牽(Ch'ien)平聲
    - 俗謂挽舟之索曰縴。讀去聲。

## 縵

- 音漫(Man)去聲亦讀平聲
    - 繒無文也。凡無文飾者皆曰縵。

- 音慢去聲
    - 寬心也。（虞舜卿雲歌）卿雲爛兮。■縵縵兮。

## 縶

- 讀如執(Chih)入聲
    - 繫也。
    - 故拘囚之亦曰被縶。

- ［解字］上從執不從埶。

## 縷

- 音屢(Lu)上聲
    - ■也．絲縷也。

- 音樓(Lou)平聲
    - 藍縷。敝衣也。見（左傳）。亦作襤褸。

## 縹

- 讀如票(P'iao)上聲
    - 帛青白色也。古以縹囊藏書。故用為書籍之稱。（范成大詩）緗縹如山晝掩關．是也。

- 音飄平聲
    - 縹緲。高遠貌。

## 縻

- 音麋(Mi)平聲
    - 繫也。如言羈縻不絕。謂以恩意聯結之使內嚮也。

## 總

- 祖孔切(Tsung)上聲
    - 合聚也。如總論．總結。
    - 束也。如束髮曰總角。謂聚而束之也。
    - 音領之稱。猶言總其事也。如總統．總理。舊制有甲總．干總。亦此義。

## 績

- 音積(Tsi)入聲
    - 緝也。緝麻亦曰績麻。如今言紡績．是也。
    - 事之以積累致效者亦曰績。如功績．勞績。又課吏曰考績。

## 縿

- 音衫(Shan)平聲
    - 旌旗上之直幅。所以綴斿者。

- 與綃同。

## 繁

- 音煩(Fan)平聲
    - 多也。如言繁盛．繁衍。事之過度者亦曰繁。如繁文。

- 音盤(P'an)平聲
    - 馬腹帶也。

## 繃

- 逋耕切(Peng)平聲
    - 束也。醫生束瘡口之帶曰繃帶。亦作■。

## 繄

- 乙雞切(I)平聲
    - 猶是也。見（詩箋）。
    - 語助辭。（左傳）繄我獨無。

## 繅

- 音騷(Sao)平聲
    - 抽繭出絲也。俗亦作繰。

- 音早(Tsao)上聲
    - 雜采曰繅。與藻通。禮玉藻之藻亦作繅。

## 繆

- 迷由切(Miu)平聲
    - 綢繆。見「綢」。

- 音樛(Chiao)平聲
    - 絞也。

- 音謬(Miu)去聲
    - 戾也。錯誤也。如乖繆．紕繆。

- 音木(Mu)入聲
    - 與穆同。昭穆之穆。諡法之穆．皆通作繆。

## 繇

- 音遙(Yao)平聲
    - 茂也。古亦與徭役．歌謠字通。

- 移囚切(You)平聲
    - 與由同。（易）其所繇來者漸矣。

- 音冑(Chou)去聲
    - 卦兆之占辭也。

## 繈

- 紀養切(Chiang)上聲
    - 錢貫也。錢以緡貫。故亦謂之繈。俗作鏹。
    - 繈褓。以約小兒於背者。亦作襁。

## 繒

- 音增(Tseng)平聲
    - 厚帛曰繒。漢以後為帛之總名。猶今之通稱綢也。

## 繐

- 音慧(Hui)去聲
    - 細疏布也。如言繐帳之類。

## 織

- 音職(Chih)入聲
    - 作布帛之總名也。以絲縷分經緯。錯綜交貫。而締結成幅者。凡構造之皆曰織。如組織．羅織。

## 繕

- 音膳(Shan)去聲
    - 補也。治也。如營繕．修繕。皆謂補葺之也。修治甲兵亦曰征繕。
    - 謄寫曰繕。如繕鈔。繕寫。

## 繖

- 音散(San)上聲
    - 張帛為蓋也。俗作傘。

## 繙

- 音翻(Fan)平聲
    - 風吹旗貌。
    - 譯也。取甲國之語言文字。譯成乙國之詞曰繙譯。亦作翻譯。

## 繚

- 音了(Liao)上聲
    - 纏繞也。

## 繞

- 音擾(Jao)上聲
    - 纏也。四圍皆周曰繞。

## 繢

- 戶最切(Hui)去聲
    - 綵畫也。與繪通。

## 繩

- 音乘(Ch'eng)平聲亦讀若聖(Sheng)
    - 以麻或絲兩股以上總而合之也。
    - 木工以繩正曲直。故謂直曰繩。如繩尺．繩墨之類。糾人之失亦曰繩。如言繩愆糾謬。
    - 繼也。如言繩其祖武。本（詩經）。

## 繪

- 音會(Hui)去聲
    - 會五采而繡也。
    - 綵畫也。亦作繢。
    - 作畫曰繪。如繪圖．繪像。

## 繫

- 音系(Hsi)去聲
    - 縛也。縛束之使不脫離曰繫。如囚拘曰被繫。又記念亦曰繫念。言必為事所縛束也。亦作系。
    - 聯絡也。如彼此相涉曰關繫。凡使此物屬於彼物皆謂之繫。如易之繫詞。謂屬其詞於卦爻之下也。

## 繭

- 紀偃切(Chien)上聲
    - 蠶自吐絲以為成蛹時期之巢也。形橢圓。色黃或白。每蠶各成一繭。普通以夏初為成繭期。人繅取其絲以為織物之原料。
    - 凡蝶蛾類經過蛹期。其外部之保護物。皆謂之繭。
    - 足傷皮皺也。如言重繭。

- ［解字］從■從虫從系。俗上從艸．或作■．皆誤。

## ■

- 音薑(Chiang)平聲
    - 繫馬繩也。又有所拘束之義。如言名■利■。俗作韁。

## 繯

- 音炫(Hsuan)上聲又音患(Huan)去聲義同
    - 以繩為繯而絡之也。絞死謂之繯首。

## 繳

- 音灼(Cho)入聲
    - 以繩繫矢而射也。

- 音皎(Chiao)上聲
    - 輸納於公家曰繳。如繳款．繳稅。
    - 以物歸還原主亦曰繳。

## 繹

- 音赤(I)入聲
    - 抽絲也。引其端緒而窮之曰繹。今推闡事理曰演繹。亦此義。
    - 相續曰繹。如言絡繹不絕。

## 繡

- 音秀(Siu)去聲
    - 五采備也。
    - 以絲刺成五采曰繡。富貴不歸故鄉。如衣繡夜行。謂無人能見也。本（史記項羽紀）。

## 繻

- 音須(Su)平聲
    - 細密之羅也。以帛為符曰軍繻。謂出關乘傳。書帛裂而分之。以為符信者也。見（漢書）。

## 繼

- 音計(Chi)去聲
    - 續也。
    - 相次之詞。（孟子）「繼而有師命」。言後此遂有軍旅之事也。

## 繽

- 披因切(Pin)平聲
    - 繽紛。盛也。

## 繾

- 音遣(Ch'ieng)上聲亦讀去聲
    - 繾綣。詳「綣」。

## 纁

- 音熏(Hsun)平聲
    - 淺絳也。絳色帛亦稱纁。

## 纂

- 音纘(Tsuan)上聲
    - 織物似組而赤者。
    - 集也。漢揚雄有訓纂篇。謂薈萃字義也。今編輯書籍皆曰纂。如總纂．分纂。

## 纆

- 音墨(Me)入聲
    - 三合繩也。

## 纇

- 音耒(Lui)去聲
    - 絲節也。故物之有瑕者亦曰疵纇。

## 纈

- 音絜(Hsieh)入聲
    - 結也。結繒綵為文也。

## 纊

- 音曠(K'uang)去聲
    - 絮也。三軍之士．皆如挾纊。謂其樂如寒而御綿也。見（左傳）。

## 續

- 音俗(Su)入聲
    - 連也。斷而復連曰續。今謂繼娶曰膠續．續絃。謂如琴瑟絃斷復續也。
    - 繼世也。如子孫曰似續。語本（詩經）。

## 纍

- 盧帷切(Lui)平聲
    - 各箇相綴也。如纍卵。亦作累。謂以卵疊置也。
    - 纏繞也。（詩）葛藟纍之。

## 纏

- 音廛(Ch'an)平聲亦讀去聲
    - 繞也。約束也。如糾纏．纏繞。
    - 回教人以布纏首。謂之纏回。今甘肅新疆多有之。

## ■

- 音蔡(Ts'ai)去聲
    - 綷■。衣聲。亦作綷縩。

## 纑

- 音盧(Lu)平聲
    - 布縷也。

## 纓

- 音嬰(Ying)平聲
    - 冠系也。所以結冠之組。故沿稱爵位曰簪纓。猶彈冠．挂冠之義。又清時禮服。冠上飾如流蘇者亦曰纓。如羽纓之類。
    - 繩屬。婦人所繫綵縷曰香纓。古人十五許嫁則著之。所謂結縭．是也。漢終軍請受長纓。羈南越王致之闕下。見（漢書本傳）。故沿稱從軍曰請纓。

## 纔

- 音才(Ts'ai)平聲
    - 僅也。如俗言方纔。

- ［解字］俗左從二免誤。

## 纖

- 西淹切(Sien)平聲
    - 細也。繒帛之細者曰纖。故沿用為凡細小之稱。如言纖屑不遺。

- ［解字］右上從■音尖。作■者誤。

## 纘

- 祖■切(Tsuan)上聲
    - 繼也。繼前人未竟之緒曰纘。

## 纚

- 音屣(Hsi)上聲
    - 韜髮之具。亦作縰。

- 音史(Shih)上聲
    - 颯纚。長貌。

## 纛

- 音道(Tao)去聲又音毒(Tu)入聲義同。
    - 羽葆幢也。天子法車。於戟之杪。以犛牛尾大如斗。置左騑馬軛上。是為左纛。見（晉書）。今通稱軍中大旗為纛。

## 纜

- 音濫(Lan)去聲
    - 維舟索也。俗謂行舟解維曰解纜。

## 【附錄】

### ■
- 同紮。

### ■
- 俗絲字。

### ■
- 紝或作■。

### ■
- 俗緪字。

### ■
- 俗繡字。

### ■
- 繁本字。

### ■
- 俗繃字。

### ■
- 線本字。綿■或作綿。

### ■
- 俗總字。

### 紲
- 絏本字。

### 緇
- 俗■字。

### ■
- 同總。

### 縚
- 與絛字同。又南宮縚。卽南容。孔子弟子。

### ■
- 俗緊字。

### 縰
- 同纚。

### 繰
- 繅或作繰。

### ■
- 俗纖字。

### ■
- 俗纏字。

### ■
- 俗纜字。

### 絫
- 積累本字。

