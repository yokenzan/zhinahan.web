# 酉部

## 酉

- 矣九切(You)上聲

- 十二支之第十位。下午五點鐘至七點鐘為酉時。

## 酊

- 音頂(Ting)上聲
    - 酩酊。醉也。

## 酋

- 齊由切(T'siu)平聲
    - 酒官之長也。故一團體之頭目皆稱酋。如酋長、群酋。
    - 終也。（詩）「似先公酋矣」。言終以成先君之功也。

## 酌

- 音灼(Cho)入聲
    - 斟酒曰酌。今以為飲酒之通稱。如小酌、獨酌。
    - 取善而行曰酌。謂如斟酒之使深淺得宜也。如參酌、商酌。

## 配

- 讀如沛(P'ei)去聲
    - 匹也。夫婦曰配耦。如妻之稱元配。繼配。稱人之妻。曰德配。
    - 祭時侑食也。如從祀謂之配享。
    - 相當也。處置事物。使各得宜曰配。故俗謂不相當曰不配。又完補殘缺亦曰配。

## 酎

- 音冑(Chou)去聲
    - 醇酒也。謂重釀之酒。今謂之雙套酒。漢時獻宗廟之酒曰酎。其時宗室。有坐酎金失侯者。耐謂所獻之助祭之費也。

## 酒

- 卽酉切(Tsiu)上聲
    - 飲料之有麻醉性者。其種類及製法甚多。通常以穀類和麴釀之。飲之過量。能使人神經衰弱。肝質變硬。有害於衛生。

## 酖

- 音耽(Tan)平聲
    - 嗜酒也。

- ■蔭切(Chen)去聲
    - 與鴆通。酒之和以鴆毒者。詳「鴆」。

## 酗

- 音煦(Hsu)去聲
    - 醉而怒也。如酗酒。猶俗言發酒風。

## 酚

- 讀如分
    - 化學名詞。亦稱苯酚。卽石炭酸也。

## 酡

- 音駝(T'o)平聲
    - 飲而赭色著面也。如酡顏、微酡。

## 酢

- 音昨(Tso)入聲
    - 客酌主人也。有所受而報答之曰酢。如彼此互相施報曰酬酢。

- ［解字］古酬酢字本作醋。酢讀倉故切。為醋之本字。今二字之義互易。相沿已久。參看「醋」。

## 酣

- 何藍切(Han)平聲
    - 飲酒而樂也。如酣飲。
    - 樂之不已皆曰酣、如酣睡、酣戰。

## 酤

- 音沽(Ku)平聲又音顧去聲義同
    - 賣酒也。漢時有榷酤法。酒皆由官酤釀。而禁民之私利。猶今之專賣也。

- ［解字］俗作沽。

## 酥

- 音蘇(Su)平聲
    - 酪也。以牛羊乳為之。酪上一通凝者為酥。酥上如油者稱醍醐。見（本草）。
    - 俗謂以油和麵為酥。又食品之鬆而易糜者。皆謂之酥。
    - 酴酥。酒名。卽屠蘇也。

## 酩

- 音茗(Ming)上聲
    - 酩酊。詳「酊」。

## 酪

- 音洛(Le)入聲
    - 乳漿也。造法。用乳半杓。鍋內炒過。入餘乳。久沸攪動。貯器待冷。掠取浮皮為酥。入舊酪少許。紙封貯。卽成酪。故北方謂牛馬乳皆曰酪。
    - 果實煮之成漿亦曰酪。如杏酪、橘酪。

## 酬

- 音讎(Ch'ou)平聲與■同。
    - 勸酒也。主答客曰酬。客報主人曰酢。
    - 報也。如酬答、酬謝。

## 酮

- 讀如同
    - 化學名詞。為醇類之第二級氧化物。

## 酲

- 音呈(Cheng)平聲
    - 病酒也。如言宿酲未醒。

## 酴

- 音徒(T'u)平聲
    - 酴醾。酒名也。唐時寒食賜宰臣以下酴醾酒。又花名。以色似酒得名。

## 酵

- 音教(Chiao)去聲
    - 含砂糖類之流質。因化學作用。發生微菌。起沫變酸。謂之發酵。如釀酒、釀醋、及乳酪變酸等、皆是。又以酒酵入麵。使麵浮起。亦曰發酵。如饅頭之類。

## 酷

- 讀如哭(K'u)入聲
    - 虐也。慘也。如殘暴之官吏曰酷吏。
    - 甚也。如甚似曰酷似、極熱曰酷暑。

## 酸

- 蘇剜切(Suan)平聲
    - 醋味也。
    - 化學名詞。有酸味之物。如鹽酸、硫酸等。皆稱酸類。
    - 疼楚曰酸。如俗言腿酸、腰酸。
    - 悲痛曰酸。如酸鼻、心酸。
    - 謂貧士曰寒酸。

## 酹

- 音耒(Lui)去聲又音捋(Lo)入聲義同
    - 以酒祭地也。

- ［解字］右上從爪。與將字從內者不同。

## 酺

- 音蒲(P'u)平聲亦讀去聲
    - 會合飲酒也。如天下大酺。

## 醁

- 音錄(Lu)入聲
    - 醹醁。古美酒名。

## 醃

- 讀如掩(Yen)平聲
    - 鹽漬魚也。凡以鹽清物皆曰醃。

- ［解字］亦作腌。

## 醅

- 音胚(P'ei)平聲
    - 酒未漉也。

## 醇

- 音純(Ch'un)平聲
    - 厚酒也。如醇醪。
    - 謹重也。如醇厚、醇謹。
    - 化學名詞。如乙醇卽俗稱酒精。

## 醉

- 作位切(Tsui)去聲
    - 酒酣曰醉。如醉漢。昏昧皆曰醉。如醉語。
    - 心耽曰醉。如言醉心歐化。
    - 俗謂以酒漬物曰醉。如醉蟹之類。

## 醊

- 音啜(Chueh)入聲亦讀去聲
    - 以酒酹地也。
    - 連祭也。

## 醋

- 音措(T'su)去聲
    - 有酸味之流質。以酒發酵釀成者也。
    - 俗以嫉■者為有醋意。世以■婦比獅子。續文獻通考。獅子日食醋酪各一瓶。喫醋之說殆本此。

- ［解字］醋本古文酢字。今二字本義互易。參看「酢」。

## 醍

- 音體(T'i)上聲
    - 酒清而紅色者為醍。

- 音題平聲
    - 醍醐。酥酪之上凝如油者也。味最濃厚。故謂飫聞要道曰灌頂醍醐。本釋典語。

## 醐

- 音胡(Hu)平聲
    - 醍醐。詳「醍」。

## 醑

- 寫與切(Su)上聲
    - 美酒也。與湑同。

## 醒

- 音星(Sing)平聲亦讀上聲去聲
    - 醉解也。又夢覺曰醒。
    - 一切事理之由迷入覺者曰醒。如醒悟、提醒。

## 醜

- 齒九切(Ch'ou)上聲
    - 惡也。俗用為詈人之詞。如言小醜跳梁。
    - 凡事之見惡於人、貽羞於人皆曰醜。如言出醜。
    - 貌惡也。如醜相、醜陋。
    - 類也。（孟子）今天下地醜德齊。

## 醝

- 音鹺(T'so)平聲
    - 白酒也。酒紅曰醍。綠曰醹。白曰醝。見（本草）。

## 醞

- 音慍(Yun)去聲
    - 釀酒也。謂人之有含蓄曰醞藉。言如醞釀也。

## 醢

- 音海(Hai)上聲
    - 肉醬也。
    - 凡人物經臠割者皆曰醢。

## 醚

- 讀如迷
    - 化學名詞。如乙醚又名醇精。或譯稱以脫。

## 醛

- 讀如荃
    - 化學名詞。如甲醛。其水溶液。或譯稱福美林。

## 醣

- 讀如唐
    - 化學名詞。卽舊稱碳水化合物。

## 醨

- 音離(Li)平聲
    - 薄酒也。
    - 通作漓。淳醨亦作醇醨。

## 醪

- 音勞(Lao)平聲
    - 濁酒也。如醇醪。謂酒之濃厚者。

## 醫

- 讀如意(I)平聲
    - 治病也。如就醫。
    - 治病之工亦曰醫。

## 醬

- 讀如將(Teiang)去聲
    - 食品之用以調和者。麥麵米豆。罨黃加鹽。暴之而成者也。

- ［解字］本作■。

## 醭

- 音撲(P'u)入聲
    - 醋生白花也。凡物腐敗而生白花者皆曰醭。

## 醮

- 讀如椒(Tsiao)去聲
    - 酌而無酬酢曰醮。古冠婚皆用之。故重婚曰再醮。後惟婦人再嫁者稱之。
    - 祭也。今謂僧道設壇祈禱曰醮。

## 醯

- 讀如嬉(Hsi)平聲
    - 醋也。（論語）或乞醯焉。

## 醰

- 音覃(T'an)平聲亦讀上聲
    - 醰醰。味厚也。

## 醱

- 音潑(Pe)入聲
    - 酒再釀也。如醱醅。

- 讀如發。發酵亦作醱酵。

## 醲

- 音濃(Nung)平聲
    - 厚酒也。亦用與濃同。

## 醴

- 音禮(Li)上聲
    - 甜酒也。釀之一宿而成者。略有酒味而已。楚元王為穆生設醴。見（漢書）。
    - 醴泉。美泉也。狀如醴酒。故名。

## 醵

- 音噱(Chu)入聲又音渠(Ch'u)平聲音遽去聲義並同
    - 合錢飲酒也。故凡斂集眾人之貲財皆曰醵。如醵金為壽。

## 醺

- 音熏(Hsun)平聲
    - 醉也。略醉曰半醺。又醺醺。和悅貌。

## ■

- 匙尤切(Chou)平聲
    - 主復酌賓曰■。
    - 報也。

- ［解字］亦作酬。

## 醽

- 音靈(Ling)平聲
    - 醽醁。詳「醁」。

## 釀

- 讀如娘(Niang)去聲
    - 醞也。作酒曰釀酒。
    - 事經醞成而漸蓄曰釀。如釀禍。

## 釁

- 讀如興(Hsin)去聲
    - 以牲血塗器也。（孟子）將以釁鐘
    - 似香塗身亦曰釁。齊桓公得管仲三釁三浴之。見「國語」。
    - 瑕隙也。如言無釁可乘之類。上從■。與興中從同者異。

## 釂

- 音醮(Tsiao)去聲
    - 飲酒盡也。

## 釃

- 音屣(Hsi)上聲又音師(Shih)平聲義同
    - 以筐漉酒也。

## ■

- 音糜(Mi)平聲
    - 酴■。詳「酴」。亦作酴醾。

## 釅

- 音驗(Yen)上聲
    - 酒醋味厚也。
    - 液體之濃者。如濃茶曰釅茶。

## 【附錄】

### ■
- 俗酬字。

### ■
- 同醇。

### ■
- 俗酴字。

### 醼
- 同宴。

### 醆
- 同盞。

