# 廴部

## 廴

- 音引上聲
    - 長行也。

## 延

- 讀如賢(Yen)平聲
    - 引長也。如延年、延壽。
    - 引長其進行之路不及時而達亦曰延。如延緩、延宕。又退卻曰遷延。盤曲曰宛延。
    - 遠也。如言延袤萬餘里。延袤。謂廣遠也。
    - 進納也。公孫弘為相。開東閣以延賢人。見（漢書本傳）。今用為延請之義。如延師、延客、是也。
    - 及也。相牽而及曰延。如房屋之延燒。

## 廷

- 音亭(T'ing)平聲亦讀去聲
    - 朝中也。舊時一國政治之所出曰朝廷。前清時由軍機處轉達之諭旨曰廷寄。

- ［解字］从壬音挺。俗作𢌜誤。

## 建

- 讀如堅(Chien)去聲
    - 立也。置也。如創置一切曰建設、建樹之類。
    - 斗柄所指曰建。陰曆正月曰建寅。二月曰建卯。謂斗柄旋轉所指之十二辰也。故謂之月建。月大謂之大建。月小謂之小建。
    - 福建省簡稱曰建。如建蘭、建蓮。

## 廻

- 與回同。今通用為迴避字。謂有所避而引去也。如舊時官制。有迴避本省、迴避親屬之例。謂避嫌也。讀去聲。

## 【附錄】

### 廼
- 俗迺字。

### 廵
- 俗巡字。

### 廹
- 俗迫字。

