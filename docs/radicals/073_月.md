# 月部

## 月

- 玉掘切(Yueh)入聲
    - 地球之衛星。受地心吸力以繞地。並隨地以繞日。常以半面受日光。與地正向。則見滿月。為望。斜向、則見半月。為上下弦。相背。則月光不見。是為晦朔。
    - 歲月也。月繞地一週。約當地球自轉二十九次半。故陰曆以二十九日或三十日紀月。積十二月以成歲。今改用陽曆。一、三、五、七、八、十、十二等月。各三十一日。四、六、九、十一等月。各三十日。二月。平年二十八日。閏年二十九日。

## 有

- 音友(You)上聲
    - 無之反。（論語）亡而為有。
    - 助辭。如虞曰有虞。周曰有周。

- 異舊切去聲
    - 與又通。如言十有五年之類。

## 朋

- 蒲恆切(P'eng)平聲
    - 朋友也。同門曰朋。同志曰友。
    - 黨也。如言朋比為奸。謂結黨以營私也。
    - 比也。如言碩大無朋。言其大無比也。見（詩經）。
    - 五貝為朋。古以貝為幣。故謝人之厚贈曰百朋之錫。亦見（詩經）。

## 服

- 音伏(Fu)入聲
    - 衣服也。如禮服、常服、燕服之類。
    - 著衣曰服。（孟子）子服堯之服。
    - 喪服曰服。斬衰、齊衰、大功、小功、緦麻、為五服。以布之粗細別親疏之等差也。
    - 服從也。如言心悅誠服。
    - 事也。如出仕曰服官。農曰服田。商曰服賈。皆謂從事於此也。
    - 駕車之馬在中央夾轅者為服。（詩）兩服上襄。兩驂雁行。
    - 服食也。如服藥。又藥一劑亦曰一服。
    - 習也。如不服水土。猶言住不慣也。

- ［解字］左本从舟。偏旁作■。不从月。右从𠬝。與㞋字異。俗作服。誤。

## 朒

- 女六切(Niu)入聲
    - 朔而月見東方也。
    - 九章算法有盈朒。朒謂不足也。

- ［解字］本作肭。

## 朔

- 疏渥切(Shuo)入聲
    - 始也。
    - 日月相會曰朔。約在陰曆每月初一日前後。故謂初一日為朔日。
    - 北方曰朔。朔風。北風也。

## 朕

- 讀如岑(Chen)上聲
    - 我也。古者貴錢皆自稱朕。秦始定為至尊之稱。漢以後皆因之。惟天子自稱曰朕。
    - 兆朕。形怪也。見（淮南子）。今亦謂事物之先幾曰兆朕。本作眹。眹。目兆也。

- ［解字］本作■。凡勝、騰、媵、塍等字。皆从此。

## 朗

- 讀如郎(Lang)上聲
    - 明也。如言天朗氣清。

## 望

- 讀如忘(Wang)去聲
    - 視遠也。如瞻望、眺望。
    - 為人所瞻仰曰望。如名望、威望。
    - 有厚期之義。如責望。怨望。
    - 有冀幸之意。如言大喜過望。謂所得滿其欲望也。又失望、絕望等。皆此義。
    - 日月相對曰望。在陰曆每月十五日前後。故十五日為望日。

- ［解字］朔望之望本作朢。今通作望。

## 朝

- 音昭(Chao)平聲
    - 早也。自旦至食時為終朝。又一日亦謂之一朝。

- 音潮(Ch'ao)平聲
    - 國家治事之處也。如朝廷。
    - 臣見君曰朝。見尊敬人古亦謂之朝。如臨邛令日往朝相如。見（史記）。
    - 國名。朝鮮民主主義人民共和國的簡稱。

- ［解字］右本从■。偏旁舟字。今通用日月之月。

## 朞

- 音基(Chi)平聲
    - 與期同。周一年也。

## 期

- 音其(Ch'i)平聲
    - 時也。謂約定之時也。故過時曰愆期。
    - 必也。冀望也。猶言期望。如言期在必成。
    - 百年曰期頤。人壽以百年為期。飲食起居無不待養。故曰頤。見（曲禮）。

- 音基(Chi)平聲
    - 一年曰期。（論語）期已久矣。亦作■。
    - 服制。祖父母、伯叔、兄弟、妻、子、長媳之喪。皆期服。故居一年之喪者稱期。

## 朦

- 音蒙(Meng)平聲
    - 朦朧。月將入也。

## 朧

- 音龍(Lung)平聲
    - 朦朧。詳「朦」。

