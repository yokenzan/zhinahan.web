# 广部

## 广

- 音儼上聲
    - 屋之一邊斜下者。

## 庀

- 劈倚切(P'i)上聲
    - 具也。治也。

## 庇

- 讀如比(Pi)去聲
    - 覆也。如覆蔽之曰庇護。

## 庋

- 音剞(Chi)又音詭並上聲
    - 庋閣也。閣板為之。所以藏食物者。故謂收藏曰藏庋。

## 序

- 音緒(Su)上聲
    - 東西牆謂之序。兩廡亦曰兩序。
    - 鄉學之名。（孟子）夏曰校。殷曰序。周曰庠。
    - 次第也。（孟子）「長幼有序」。又序班、序齒。謂依次第排列也。
    - 與敘通。文體之一種。如書序、詩序。

## 底

- 低體切(Ti)上聲
    - 下也。如水底、花底。
    - 止也。如言伊於胡底。
    - 至也。如言靡所底止。
    - 器臀也。（詩箋）無底曰橐。有底曰囊。
    - 文書稿曰底。今亦謂草稿曰底子。
    - 疑詞。何也。如底事、底處。詩詞中常用之。

## 庖

- 讀如抱(P'ao)平聲
    - 廚也。如廚役曰庖丁。

## 店

- 底念切(Tien)去聲
    - 置貨鬻物之處曰店。俗亦謂旅舍曰客店。

## 庚

- 讀如更(Keng)平聲
    - 十干之第七位。
    - 年齒曰庚。如同歲者曰同庚。

## 府

- 音甫(Fu)上聲
    - 文書藏也。治藏史掌書者亦曰府。今稱政治機關曰府。如政府。
    - 聚也。藏聚財賄之處曰府。又眾怨亦曰怨府。
    - 官也。如大官曰大府。
    - 地方區域之名。舊制州縣統於府。府統於省。治一府之官曰知府。
    - 第宅也。如稱人之第宅曰某府。
    - 家也。猶父曰府君。猶家君也。

## 庠

- 音祥(Siang)平聲
    - 鄉學之名。（孟子）「夏曰校。殷曰序。周曰庠。」舊謂縣學曰邑庠。府學曰郡庠。

## 度

- 音渡(Tu)去聲
    - 量物長短之器。如丈尺等是。
    - 圓之分角曰度。全圓共三百六十度。每度六十分。每分六十秒。
    - 法制也。如法度、制度。謂有程式限制而與人以比較量度也。
    - 度量也。如豁達大度。言其器量之能容物也。
    - 謂儀表曰態度、風度。
    - 過也。稱生日曰初度。謂始生所歷之時日也。本（楚辭）。故事一次亦曰一度。如言前度劉郎之類。
    - 與渡通。濟也。俗謂仙佛濟人曰度。謂得達彼岸也。出家為僧曰剃度。亦此義。

- 音鐸(To)入聲
    - 謀也。如忖度、度量。謂如以度量物。估計得失也。

## 座

- 音坐(Tso)去聲
    - 位也。所坐之處曰座。古通作坐。
    - 器物之架曰座。故物一具亦曰一座。

## 庫

- 讀如苦(K'u)去聲
    - 兵車藏也。凡物所在之舍亦曰庫。如倉庫、國庫。皆藏物之處也。又舊時官用衡法曰庫平。

## 庬

- 音尨(Mang)平聲
    - 豐也。厚也。如敦庬、庬洪。
    - 雜也。

## 庭

- 音廷(T'ing)平聲
    - 堂階前也。如庭院。官署聽事曰府庭。如庭參、開庭。

- 音聽(T'ing)去聲
    - 逕庭。隔遠貌。見（莊子）。俗亦謂事之迥異曰大相逕庭。本此。

## 庵

- 讀如暗(An)平聲
    - 小廬曰庵。
    - 今奉佛小舍皆稱庵。

- ［解字］亦作菴。

## 庳

- 弼義切(Pi)去聲
    - 有庳。古國名。（孟子）「封之有庳」。亦讀平聲。與

## 庶

- 音恕(Shu)去聲
    - 眾也。如庶民、庶物。人物眾多曰富庶。繁庶。
    - 近辭。（論語）「回也其庶乎」。謂庶幾也。
    - 支庶也。妾所生之子曰庶子。

- ［解字］下从廿从火。俗入庻非。

## 康

- 渴岡切(K'ang)平聲
    - 安也。如康健、康寧。
    - 五達謂之康。六達謂之莊。康莊。猶言通衢大道也。見（爾雅）。

## 庸

- 音容(Yung)平聲
    - 用也。如登庸。謂升用之使在位也。又助詞。無用如此。亦作無庸。猶言無須也。
    - 常也。如庸言、庸行。謂絕無所異。人人能由者也。
    - 功也。如賞勳曰酬庸之典。
    - 愚也、如庸人、凡庸。
    - 豈也。（左傳）「庸非貳乎」。
    - 賦法之一種。唐有租庸調法。庸謂力役之征也。
    - 受雇而役於人曰庸。通作傭。

## 庾

- 讀如羽(Yu)上聲
    - 倉之無屋者。又在邑曰倉。在野曰庾。
    - 古量名。十六斗為一庾。

- ［解字］俗作⿸广㬰。

## 廀

- 師謳切(Sou)平聲
    - 匿也。通作廋。（孟子）若是乎從者之廀也。

## 廁

- 測異切(Tzu)去聲
    - 圊溷也。今曰便所。
    - 間也。次也。置身其間曰廁足。

- ［解字］俗作厠。

## 廂

- 音相(Siang)平聲
    - 廊也。東西序也。廊側之房。今謂之廂房。
    - 坊廂。舊時地方之區域也。在城曰坊廂。在鄕曰鄕啚。

## 廌

- 音雉(Chih)又鉏買切並上聲
    - 解廌。獸名。似羊一角。相傳性忠。觸不直者。故漢時法冠。一名解廌冠。前清時法官及御史補服用解廌。亦作獬豸。

## 廈

- 音夏(Hsia)上聲
    - 屋之通稱。如言廣廈萬間。本（杜甫詩）。

- ［解字］俗作厦。

## 廉

- 音帘(Lien)平聲
    - 側隅也。階陛之間曰堂廉。如言堂高廉遠。謂九重之高遠也。
    - 稜也。器物之邊旁起者曰廉。又算術開方次商以下在方根兩側者。亦曰廉。
    - 有分辨不苟取曰廉。如清廉、廉介。
    - 察也。舊官制有廉訪使。謂考察吏治者也。故舊稱臬司曰廉訪。
    - 官祿有俸有廉。俸謂常俸。廉謂養廉銀也。

## 廊

- 音郎(Lang)平聲
    - 堂邊廡也。如走廊、迴廊。

## 廋

- 師謳切(Sou)平聲
    - 隱匿也。（論語）人焉廋哉。
    - 與搜通。求也。

- ［解字］本作廀。

## 廄

- 音救(Chiu)去聲
    - 馬舍也。俗作廐。

## 廑

- 音勤(Ch'in)平聲亦讀去聲
    - 小屋也。
    - 纔也。與僅同。
    - 與勤通。如俗言廑注、廑念。書函中常用之。

- ［解字］俗亦作厪。

## 廒

- 音敖(Ngao)平聲
    - 倉廒也。藏米穀之處。

- ［解字］俗作厫。

## 廓

- 音擴(K'uo)入聲
    - 空而大也。如言度量恢廓。謂寬大能容物也。作事不貼切曰廓落。猶俗言鬆泛。故與世不偶亦曰廓落。
    - 開也。張小使大之意。如言廓充。

## 廎

- 音頃(Ch'ing)上聲
    - 屋側也。
    - 小堂也。

## 廕

- 讀如音(Yin)去聲
    - 廕庇也。
    - 舊制祖父之澤而及於子孫者曰廕。如廕生。謂因祖父之官位而為國子監生也。

- ［解字］本作蔭。

## 廖

- 音聊(Liao)平聲
    - 人名。召伯廖。見（左傳）。

- 音料去聲
    - 姓也。

## 廚

- 蟲于切(Ch'u)平聲
    - 庖屋也。如謝宴曰飽飫郇廚。參看「郇」。
    - 主也。後漢書黨錮傳有八廚。言能以財救人也。
    - 櫝也。如書廚、衣廚。通作櫥。

- ［解字］俗作㕑。

## 廛

- 音纏(Ch'an)平聲
    - 一夫所居曰廛。（孟子）五畝之宅、是也。
    - 市邸也。（禮）「市廛而不稅」。古之為市。其邸舍由官建築、但稅其舍。不稅其物也。今亦謂店肆曰市廛。

- ［解字］从广从里从八从土。俗作𢋨誤。

## 廝

- 音斯(Szu)平聲
    - 廝役也。謂析薪養馬者。亦作厮。後通稱僕人曰小廝。是也。
    - 廝炒。揪扭也。與撕通。

## 廟

- 音妙(Miao)去聲
    - 宗廟也。凡所以祀神者皆曰廟。如今之寺廟。

## 廠

- 音敞(Ch'ang)上聲
    - 露舍也。屋無壁也。今以多人聚集之處為廠。如工廠、粥廠。

- ［解字］俗作厰。

## 廡

- 音武(Wu)上聲
    - 堂下周屋。亦謂之廊
    - 蕃廡。草木盛貌。亦讀平聲。

## 廢

- 讀如肺(Fei)去聲
    - 止也。素行之事。停止不再舉曰廢。如廢科舉之類。
    - 廢疾。猶言殘疾。謂官體傷殘不完全也。亦作廢。
    - 物之毀壞無用者曰廢。如廢紙、廢鐵。

## 廣

- 讀如光(Kuang)上聲
    - 大也。闊也。狹小之反。
    - 地名。三國時。吳分交州之地置廣州。卽今廣東廣西也。故今亦簡稱兩省曰兩廣。

- 固曠切去聲
    - 橫度也。如廣輪、廣袤。東西曰廣。南北曰輪、曰袤。

## 廨

- 音懈(Chieh)去聲
    - 公廨也。猶言官署

- ［解字］俗作𪠘。

## 廩

- 音凜(Liu)上聲
    - 倉廩也、穀藏曰倉。米藏曰廩。
    - 給也。古者給人以食。取之於倉廩。故稱廩給、廩食。科舉時代、生員之受餼者曰廩生。亦簡稱廩。

## 廬

- 音閭(Lu)平聲
    - 屋舍也。在野曰廬。田中屋也。今謙言所居曰敝廬。

## 廳

- 音汀(T'ing)平聲
    - 廳屋也。古者官府治事之處曰聽事。後省曰聽。故加广。

## 【附錄】

### 庄
- 俗莊字。

### 床
- 牀或作床。

### 庐
- 俗廬字。

### 庥
- 同休。

### 庿
- 古廟字。

### 庽
- 同寓。

### 庻
- 俗庶字。

### 廐
- 俗廄字。

### 廔
- 樓或作廔。

### 廱
- 同辟雍之雍。

