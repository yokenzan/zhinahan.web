# 勹部

## 勹

- 音包平聲
    - 裹也。

## 勺

- 職約切(Cho)入聲
    - 挹取也。通作酌。
    - 量名。升之百分之一為勺。十勺為合。
    - 器名。所以挹酒漿之類。猶俗之羹匙。

## 勻

- 俞偷切(Yun)平聲
    - 均也。齊也。如停勻、調勻。謂輕重、厚薄、多少如一也。

## 勾

- 歌謳切(Kou)平聲
    - 曲也。勾股。算術名。正三角形之縱橫兩直線。橫者為勾。縱者為股。
    - 乙之也。於文字上為符號。如段落及刪節之處。除去之亦曰勾。如言一筆勾消。
    - 鈎取也。如誘致曰勾引。今勾攝、勾取等為捕字之意者。本此。

- ［解字］本作句。

## 勿

- 無佛切(Wu)入聲
    - 毋也。禁止之辭。

## 匃

- 音蓋(Kai)去聲
    - 求也。
    - 與也。

- ［解字］下从亾不从匕。俗作丐。亦作匄。

## 包

- 逋鏖切(Pao)平聲
    - 裹也。以物裹其外也。如首飾之包金、包銀。謂以金銀薄裹之也。用兵之包抄、包圍、亦此義。
    - 包裹之物曰包。如荷包、腰包。謂隨身置物之袋也。俗謂犒賞之封裹曰門包。義同。
    - 容也。如言包函。謂器局宏大能容物也。
    - 統括計數不瑣細檢核者曰包。如包工、包辦。

## 匈

- 音胸(Hsiung)平聲
    - 匈匈。喧擾也。亦作洶洶。
    - 歐洲國名。匈牙利之簡稱。在奧地利國東。本與奧合為一國。歐戰後為獨立國。

## 匊

- 音菊(Chu)入聲
    - 物在手也。或作掬。

## 匍

- 音蒲(P'u)平聲
    - 匍匐。伏也。以手行也。如言匍匐奔喪。謂哀毀不能行也。

## 匏

- 音庖(P'ao)平聲
    - 葫蘆之一種。實圓大而扁。乾之可為盛器。（論語）「吾豈匏瓜也哉。焉能繫而不食。」俗稱仕不見用曰匏繫。本此。謂虛設而無用也。
    - 八音之一。笙竽之屬。舊以匏為座。故名。

## 匐

- 音伏(Fu)入聲
    - 匍匐。詳「匍」。

## 【附錄】

### 匆
- 俗悤字。

