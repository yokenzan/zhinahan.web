# 亠部

## 亠

- 音頭平聲
    - 說文無此字。字典依篇海所增。無意義。

## 亡

- 無房切(Wang)平聲
    - 失也。自有而無。不存在也。如言亡國之類。物之遺失。亦謂之亡。
    - 逃也。如逃荒曰流亡。避難曰亡命。
    - 死也。如稱已死之弟妹曰亡弟、亡妹。晉潘岳之妻死。賦詩以哀之曰悼亡詩。故亦稱妻死曰悼亡。

- 古與無通。如假託之詞稱其人為亡是公。言無有是人也。

## 亢

- 音抗(K'ang)去聲
    - 高也。如言不亢不卑。謂與人交際不驕傲不卑諂也。
    - 極也。太過也。如言亢陽、亢旱。謂天時之乾旱太過也。
    - 蔽也。庇護之意。如言亢宗之子。謂能振興家業以庇其宗族也。

- 音岡(Kang)平聲
    - 頸也。與吭通。
    - 星名。二十八宿之一。

## 交

- 皆敲切(Chiao)平聲
    - 朋友之相與也。如相與往來者曰交遊。引為知己者曰知交。彼此以禮貌相接曰交際。因有公事之關係曰交涉。國與國之相與曰邦交。以本國對於外國曰外交。
    - 相接合也。如作一十字形。其橫直兩線相合之點。謂之交點。或作一三角形。其兩線所成之角。謂之交角。
    - 有相互之關係者皆曰交。如契約之言交換。賣買之稱交易。
    - 此與而彼受之。明職分事權之所在也。如錢糧之言交納。經手事件之有交代。
    - 共也。如交口稱譽。言眾人共稱之也。又形容眾多紛雜之詞。如言觥籌交錯、風雪交加之類。
    - 與際字同意。如言春夏之交。謂春夏相接之時也。
    - 去此而就也。如俗言交運脫運。

## 亥

- 荷乃切(Hai)上聲
    - 十二支之末位。夜中九點鐘至十一點鐘為時。

## 亦

- 移籍切(I)入聲
    - 助詞。兩相比較而指言其相同者也。（孟子）「治亦進、亂亦進。」又「象憂亦憂。象喜亦喜。」
    - 語助詞。（論語）不亦說乎。（孟子）亦將有以利吾國乎。

## 亨

- 呵庚切(Heng)平聲
    - 通也。猶俗言通利。所行無關礙阻滯之意。如云財源亨通之類。

- ［解字］古亦用為享字。或用為烹字。

## 享

- 音響(Hsiang)上聲
    - 獻也。奉上之謂享。故祭祀曰享。以禮燕飲尊貴賓客亦曰享。
    - 消受也。如言享福、享用之類。

- ［解字］⿱⿳亠口回羊之偏旁字。今皆作享。本讀如純。諄敦等字从之。又⿱⿳亠口回羊之偏旁字。今亦作享。本為城郭之郭。凡讀郭之音者从之。

## 京

- 基嬰切(Ching)平聲
    - 大也。天子所都之地曰京師。言其地大而人眾也。今亦稱中央政府所在地曰京。

- 古原字。九京。春秋時晉大夫之墓地所在。見（禮記）。故哀輓之詞多用之。或作九原。

- ［解字］俗作亰誤。

## 亭

- 音廷(T'ing)平聲
    - 道路設舍。所以停集行人者。俗亦謂之過街亭。其設於山水園囿遊息之所。以便瞻眺者。皆四面虛敞。俗亦謂之涼亭。
    - 秦漢時地方制度。十里為一亭。十亭為一鄉。亭有亭長。
    - 亭亭。獨立貌。如稱人之容貌秀挺曰亭亭玉立。
    - 至也。日至午謂之亭午。

- ［解字］俗亦作停。

## 亮

- 音諒(Liang)去聲
    - 明也。書信中亦稱明察曰亮鑒。
    - 清也。如稱品行清高者曰高風亮節。

- ［解字］下从几。古人字。與几案之几異。

## 亳

- 音薄(Pe)入聲
    - 地名。商湯所都。在河南商丘縣。又今縣名。屬安徽省。

## 亶

- 讀如旦(Tan)上聲
    - 助詞。與孟子信斯言也之信同意。

- ［解字］下从旦夕之旦。俗从且誤。

## 亹

- 音尾(Vei)上聲
    - 亹亹。強勉也。

- 音門(Men)平聲
    - 水流峽中兩岸相對若門也。浙江錢塘江入海之處曰鼈子門。字本作亹。

- ［解字］中从■。不从同。

## 【附錄】

### 亯
- 同享。

### ⿳亠子
- 俗享字。

### 亰
- 京字之訛。

### 竒
- 俗奇字。

### 亱
- 俗夜字。

