# 玉部

## 玉

- 音獄(Yu)入聲
    - 石之美者。琢之成。哭自古以為貴重之物。如圭璋之類。
    - 喻言美也。如玉面、玉貌。稱人之小照亦曰玉照。
    - 喻尊貴也。如玉體、玉趾。
    - 成就之也。（詩）王欲玉女。

## 王

- 余狂切(Wang)平聲
    - 君主之稱。人所歸往謂之王。三代時。惟有天下者稱王。秦始以君主稱皇帝。以後皇族及功臣封王爵。
    - 大也。如父之考曰王父。父之妣曰王母。卽祖父、祖母也。

- 音旺去聲
    - 有天下曰王。（孟子）以德行仁者王。
    - 盛也。俗通作旺。

## 玕

- 音干(Kan)平聲
    - 琅玕。玉名也。

## 玖

- 音九(Chiu)上聲
    - 石之似玉黑色者。（詩）報之以瓊。
    - 玖文書借為九字。

## ■

- 音夫(Fu)平聲
    - ■■。石之似玉非玉者。亦作砆。

## 玦

- 音決(Chueh)入聲
    - 玉佩也。半環曰玦。

## 玨

- 音覺(chiue)入聲
    - 二玉相合為一玨。亦作■。

## 玩

- 誤換切(Wan)去聲
    - 戲弄也。（書）「玩人喪德。玩物喪志。」又以供戲弄之物謂之玩具、玩好。古物則曰古玩。珍異之物曰珍玩。
    - 習也。體味研究之意。如玩索之類。字亦作翫。

## 玫

- 音枚(Mei)平聲
    - 玫瑰。玉之赤色者。又花名。枝有刺。絕類薔薇。惟莖較短。花紫萼綠。香氣清烈。可製香水。蒸露浸酒。

## 玲

- 音靈(Ling)平聲
    - 玲瓏。玉聲也。
    - 琱鏤貌。故俗稱器物之精巧者為玲瓏。

## 玳

- 音代(Tai)去聲
    - 玳瑁。爬蟲之一種。多產海洋。形如龜而嘴尖。有甲十三片如魚鱗。色黃。有黑斑。■之可作裝飾品。

## 玷

- 音點(Tien)上聲亦讀去聲
    - 玉病也。（詩）「白圭之玷」。凡有缺點皆曰玷。
    - 辱也。如言有玷斯文之類。

## 玻

- 音頗(P'e)平聲
    - 玻璃。古作玻■。以為玉名。今常用之品。則係化合■質所成。相傳明三保太監出西洋。始攜燒玻璃人來至中國。

## 珀

- 音拍(Pe)入聲
    - 琥珀。礦物名。形似松香。常在煤層中得之。擦之生電氣。紅色者曰血珀。黃色者曰金珀。可製種種珍之物。實為一種樹脂之化石。

## 珂

- 音科(K'e)平聲
    - 石次玉也。亦謂之白瑪瑙。古人用為馬飾。如言鳴珂之類。謂顯貴者之車馬也。故稱人之鄉里曰珂鄉、珂里。言富貴故鄉之意。

## ■

- 音民(Min)平聲
    - 石之美者。（禮）「君子貴玉而賤■」。嫌其與玉相混也。

## 珊

- 音珊(San)平聲
    - 珊瑚。動物名。產暖海中。多群體相結合。狀如樹枝。紅色者清時以為帽頂及朝珠。亦有白色及黃色者。
    - 珊珊。佩聲也。
    - 闌珊。零落消散之貌。

## 珍

- 音真(Chen)平聲
    - 寶也。寶貴之物皆曰珍。（禮）「儒有席上之珍以待聘」。故稱士之未見用者曰席上之珍。
    - 寶貴之亦曰珍。如珍重、珍惜。
    - 食之美者曰珍。如謂美饌曰珍羞。
    - ［解字］俗作■。

## 珞

- 音洛(Le)入聲
    - 瓔珞。頸飾。綴珠玉等為之。古時、南方行佛教之國。以此為貴重之飾。

## 珠

- 音朱(Chu)平聲
    - 蚌殼內所生之珍物。其始因有砂粒等物竄入。蚌體受其刺激。常以膜緣摩擦銷除其圭角。而所分泌之真珠質。卽附加於物體之面。久之圭角消平。物體漸大。光潤滑澤。遂成真珠。
    - 顆粒圓者皆曰珠。如念珠、朝珠。

## 珥

- 音二(Er)去聲亦讀上聲
    - 以珠玉為耳飾也。今亦謂耳環曰珥。如言簪珥。
    - 插於冠側當耳上者皆曰珥。漢侍中、中常侍。為侍從親近之臣。其冠側皆插貂尾為飾。謂之珥貂。又御史常插筆於冠側以備記事。謂之珥筆。

## 珧

- 音遙(Yao)平聲
    - 江珧。產海中。似蚌而大。長尺餘。一端尖銳。殼內外皆黑。中央有圓肉柱。徑寸許。稱江珧柱。俗名乾貝。供膳食用。

## 珩

- 音行(Heng)平聲
    - 佩上玉也。古之玉佩。上為珩。下為璜。

## 班

- 逋彎切(Pan)平聲
    - 分也。謂以物分與眾人也。字亦作頒。
    - 布也。班荊。謂以荊分布於地為坐具。造次與朋友相遇以敘情好也。春秋時楚伍舉與蔡聲子之事。見（左傳）。
    - 位次也。公眾聚班之地。分尊卑長幼使同等者各為一列謂之班。同等者謂之同班。
    - 還也。征伐而還謂之班師。

## 現

- 系硯切(Hsien)去聲
    - 顯也。露也。經書多作見。
    - 卽時曰現在。

## 球

- 音求(Ch'in)平聲
    - 玉磐也。鳴球。見（書經）。
    - 圓之立體也。如地球、皮球。

## 琅

- 音郎(Lang)干聲
    - 琅玕。玉名。
    - 琳琅。玉聲。

## 理

- 音里(Li)上聲
    - 古為治玉之名。引申之凡言治者皆謂之理。如治事曰理事。及整理、清理、修理之類、皆是。
    - 條理也。凡始終本末。依其順序而不亂者曰有條有理。條言其大者。理言其細微者也。凡言事理、文理、皆此義。
    - 道理也。就當行者而言謂之道。就所以然之故而言謂之理。理卽自然之道也。
    - 動植物體由纖維質構成者。其所能分析之細絲皆曰理。如肌理、腠理。謂皮膚所見之細紋也。
    - 古治獄之官曰理。故稱最高等之法院曰大理院。
    - 溫習謂之理。言以舊所聞與新所得者整齊而歸納之也。
    - 相應答也。俗謂不答曰不理。聲入心通謂之理會。
    - 理學。謂研究身心性命之學也。亦曰道學。
    - 理科。研究物性之學科也、如數學、物理學、化學、博物學皆是。

## 琉

- 音留(Liu)平聲
    - 琉璃。古西域所產珍物。透明而有光澤。五色俱備。以製器極珍貴。視為晶玉之屬。北魏時大月氏國人至中國。始採礦銷鎔石汁為之。卽今之燒料。其後又以為陶器之■采。宮殿所有之瓦曰琉璃瓦。亦以此質料為之也。北京舊有琉璃■。卽為其工作之所。

## 琊

- 音耶(Yeh)平聲
    - 琅琊。地名。在今山東。亦作邪。

## 琖

- 音箋(Chan)上聲
    - 玉爵也。

## 琚

- 音居(Chu)平聲
    - 佩玉名。（詩）報之以瓊琚。

## 琛

- 敕音切(Chen)平聲
    - 珍寶也。（詩）「來獻其琛」。言外國之入貢也。

## 琢

- 音捉(Cho)入聲
    - 治玉也。（孟子）必使玉人雕琢之。

## 琤

- 音爭(Ch'eng)平聲
    - 佩玉之聲也。

## 琥

- 音虎(Hu)上聲
    - 玉之琢為虎形者。古祭祀用之。
    - 琥珀。詳「珀」。

## 琦

- 音奇(Chi)平聲
    - 玉之可珍者。故

- 多以喻貴重華美。如瑰琦之類。

## 琨

- 音昆(K'un)平聲
    - 玉也。見（書經）。

## 琪

- 音其(Chi)平聲
    - 玉也。亦以喻珍異之物。如言琪花瑤草。

## 琬

- 音宛(Wan)上聲
    - 圭之宛轉其首無鋒芒者。古聘問修好之事。則執琬圭以為信。見（周禮）。

## 琮

- 徂農切(Tsung)平聲
    - 玉之外八角而中圜者。古祭地用黃琮。見（周禮）。

## 琯

- 音官(Kuan)上聲
    - 樂器。與簫管之管同。通作管。

## 琰

- 音剡(Yen)上聲
    - 圭之銳上者曰琰圭。天子使人於諸侯。有所詰責。則執琰圭為信。見（周禮）。

## 琺

- 讀若法。琺瑯。其原料為礦物之一種。與玻璃同類。可燒成流質。敷於器物之表面。金類用以防鏽蝕。瓷器用以為■彩。如景泰藍、霽紅、霽藍之類皆是。

## 琲

- 音佩(P'ei)去聲亦讀上聲
    - 珠五百枚也。又珠十貫為琲。

## 琳

- 音林(Lin)平聲
    - 美玉也。球琳琅玕。見（書禹貢）。雍州之貢品也。

## 琴

- 音禽(Ch'in)平聲
    - 樂器。用桐木髹漆之。古五弦。後用七弦。長三尺六寸。以左手按弦。右手彈之。中國雅樂以此為最重。故樂器多有襲用其名者。如胡琴、月琴、風琴之類、是也。

## 琵

- 音皮(P'i)平聲
    - 琵琶。四弦樂器。推手向前曰琵。引手向後曰琶。

## ■

- 音武(Wu)上
    - ■■。詳「鈇」。本作武。亦作■。

## 瑀

- 音羽(Yu)去聲
    - 石之美者。

## 琶

- 蒲牙切(P'a)平聲
    - 琵琶。詳「琵」。

## 瑁

- 音帽(Mao)去聲
    - 天子所執玉。以合諸侯之圭者也。因冒於其上。故曰瑁。
    - 音妹(Mei)去聲
    - 玳瑁。詳「玳」。

## 瑋

- 音偉(Wei)上聲
    - 玉名。
    - 瑰瑋。猶言珍奇也。

## 瑑

- 音傳(Chuan)去聲亦讀上聲
    - 玉之平面雕琢為各種花紋。其四周匡廓謂之瑑。印章刻字皆有瑑。故稱人之字曰瑑。如言台瑑之類。亦作篆。

## 瑕

- 音霞(Hsia)平聲
    - 玉之病處也。亦以喻人之過失。如言瑕疵之類。

## 瑗

- 音援(Yuan)去聲
    - 玉名。大孔璧也。

## 瑙

- 音腦(Nao)上聲
    - 瑪瑙。礦物之珍貴者。產於印度。色頗美麗。有光如玻璃。以紅色多者為上。可製裝飾品。

## 瑚

- 音胡(Hu)平聲
    - 珊瑚。詳「珊」。
    - 瑚璉。宗廟盛黍稷之器。夏曰瑚。殷曰璉。

## 瑛

- 音英(Ying)平聲
    - 玉光也。

## 瑜

- 音俞(Yu)平聲
    - 瑾瑜。美玉也。
    - 美玉之精純光采處曰瑜。故美惡並見曰瑕瑜不掩。

## 瑞

- 音睡(Shui)去聲
    - 圭璧之總名。古以玉為符信之物。故謂之瑞。周有典瑞之官。見（周禮）。
    - 祥瑞。古謂天欲錫之福。先示以兆。若景星、慶雲、甘露、醴泉之類。是也。實則借此以迷惑人心而已。

## 瑟

- 音櫛切(She)入聲
    - 樂器。古為五十弦。後改二十五弦。弦各有柱。可上下移動。以為聲之清濁高下也。
    - 瑟瑟。風聲。又珍貴之名。珠類也。燒料之珠。其名瑟瑟。

## 琿

- 音魂(Hun)平聲
    - 美玉也。

## 瑄

- 音宣(Suan)平聲
    - 璧大六寸曰瑄。（見爾雅）。

## 瑣

- 音鎖(So)上聲
    - 細碎繁雜也。如瑣碎、繁瑣。
    - 猥鄙也。如鄙陋亦曰猥瑣。
    - 鎖之本字。古謂鐵索曰鐵瑣。今之連環紋。古亦謂之瑣紋。參看「鎖」。

## 瑤

- 音遙(Yao)平聲
    - 玉之美者。亦以喻珍貴之物。如稱人之文字曰瑤章之類。

## 瑩

- 音營(Ying)平聲亦讀去聲
    - 玉色美石也。
    - 光潔也。謂玉石之透明者。
    - 如晶瑩、清塋。

## 瑪

- 音馬(Ma)上聲
    - 瑪瑙。詳「瑙」。

## 瑱

- 替宴切(Tien)去聲
    - 以玉充耳也。

- 音鎮(Chen)去聲
    - 玉名。瑱圭。見（周禮）。

## 瑲

- 音鏘(Tsiang)平聲
    - 玉聲。

## 瑰

- 姑隈切(Kuei)平聲
    - 石之次於玉者。（詩）瓊瑰玉佩。
    - 珍奇之意。如言瑰奇、瑰偉。
    - 玫瑰。詳「玫」。

## 瑽

- 音蓯(Ts'ung)亦讀如蹤(Tsung)並平聲
    - 琤瑽。玉佩聲。

## 瑾

- 音僅(Chin)去聲
    - 瑾瑜。美玉也。

## 璀

- 讀如催(T'sui)上聲
    - 璀璨。玉光也。

## 璃

- 音離(Li)平聲
    - 琉璃。詳「琉」。
    - 玻璃。詳「玻」。

## 璆

- 音求(Chiu)平聲
    - 與球同。玉之美者。可以為磬。
    - 玉聲。

## 璇

- 音旋(Suan)平聲
    - 美玉也。亦作琁。或作璿。

## 璈

- 音敖(Ngao)平聲
    - 樂器名。見（漢武內傳）。

## 璉

- 讀如連(Lien)上聲
    - 瑚璉。詳「瑚」。

## 璋

- 音章(Chang)平聲
    - 玉之剡上者為圭。半圭為璋。（詩）「乃生男子…載弄之璋。」故賀人生子曰弄璋之喜。

## 璜

- 音黃(Huang)平聲
    - 玉半圓形者曰璜。

## 璞

- 音朴(P'e)入聲
    - 玉之在石中者。（孟子）今有璞玉於此。

## 璠

- 音煩(Fan)平聲
    - 璵璠。魯之寶玉。見（左傳）。

## 璣

- 音機(Chi)平聲
    - 珠之不圓者曰璣。
    - 測天文器。璿璣。見（書經）。卽機字。

## 瑗

- 音愛(Ngai)去聲
    - 美玉也。
    - 瑗琿。黑龍江省舊縣名。今改愛輝。

## 璧

- 音辟(Pi)入聲
    - 玉之平圓形。而中孔之徑。與其一邊之闊相等者。
    - 古五等之爵。子執穀璧。男執蒲璧。又以蒼璧禮天。並見（周禮）。
    - 不受而還之。俗謂之璧。如言璧謝之類。蓋本晉文公受■返璧之事也。見（左傳）。

## 璨

- 音粲(Ts'an)去聲
    - 璀璨。詳「璀」。

## 璫

- 音當(Tang)平聲
    - 耳珠也。（古詩）耳著明月璫。
    - 琅璫。玲鐸也。又鎖名。亦作鋃鐺。
    - 丁鐺。玉佩聲。
    - 漢以後中常侍之冠。金璫右貂。故稱宦官為璫。

## 環

- 故頑切(Huan)平聲
    - 玉圈。
    - 凡物成圈形者。皆名為環。如耳環、指環、臂環。
    - 圍繞也。（孟子）環而攻之而不勝。

## 璐

- 音路(Lu)去聲
    - 美玉也。

## 璩

- 音渠(Ch'u)平聲
    - 環屬。

## 璵

- 音余(Yu)平聲
    - 璵璠。詳「璠」。

## 璽

- 音徙(Si)上聲
    - 印也。皇帝之印稱璽。

## 璿

- 音旋(Suan)平聲
    - 美玉也。亦作璇。或作琁。

## 瓀

- 讀如軟(Juan)平聲亦讀上聲
    - 石似玉者。

## 瓊

- 音■(Ch'iung)平聲
    - 美玉也。
    - 明瓊、戲具。卽骰子。今之擲色。古謂之投瓊。

## 瓏

- 音籠(Lung)平聲
    - 玲瓏。詳「玲」。

## 瓔

- 音嬰(Ying)平聲
    - 瓔珞。詳「珞」。

## 瓚

- 讀若贊(Tsan)上聲亦讀去聲
    - 古祭器。用以酌酒灌地降神者。以圭為柄。其首為勺形。亦曰圭瓚。

## 【附錄】

### ■
- 古琴字。

### 玟
- 同■。

### ■
- 同琺。

### 珪
- 古文圭。

### 珮
- 俗佩字。

### ■
- 古文寶。

### ■
- 俗琴字。

### ■
- 俗瓊字。

### 瑙
- 俗瑙字。

### ■
- ■或作■。

### 瑯
- 俗琅字。

### 璅
- 同瑣。

### ■
- 同玳。

### ■
- 同璃。

### ■
- 同琉。

### ■
- 同玨。

### 璚
- 同瓊。

