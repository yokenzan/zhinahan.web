# 羽部

## 羽

- 余乳切(Yu)上聲
    - 鳥毛也。每本密生小枝。有細■相聯綴。不易破裂。又常有光澤。故亦用為裝飾品。
    - 箭翎曰羽。如矢能深入曰沒羽．飲羽。
    - 五音之一。五音。宮商角徵羽也。
    - 樂舞所執之器。以雉尾為之。如干羽。

## 羿

- 音睨(Ni)亦讀若異(I)去聲
    - 人名。夏有窮之君也。

## 翁

- 烏公切(Weng)平聲
    - 謂公曰翁。如稱人之父曰尊翁。
    - 老人之稱。如漁翁．醉翁。又塞翁失馬。安知非福。語本（淮南子）。
    - 尊稱也。妻謂夫之父曰翁。如翁姑。夫謂妻之父亦曰翁。如翁■。今朋友相稱字某亦曰某翁。
    - 翁仲。墓道前所列人物也。魏明帝時。鑄銅人二列司馬門外。號曰翁仲。今墓前石人稱翁仲。本此。

## 翅

- 音啻(Ch'ih)去聲
    - 鳥類及昆蟲類之翼也。
    - 魚鰭也。如俗稱沙魚之鰭曰魚翅。
    - 與啻同。（孟子）「奚翅食重」。猶言何但食為重也。

## 翊

- 音弋(I)入聲
    - 敬也。輔也。如翊戴．翊贊。

## 翌

- 音弋(I)入聲
    - 翌日。明日也。

## 翎

- 音靈(Ling)平聲
    - 鳥羽也。如翎毛。
    - 箭羽亦曰翎。謂箭幹兩旁所飾如鳥羽。使憑空氣不墜也。
    - 花翎．藍翎。為清時褒賞有功之冠飾。亦簡稱翎。如翎頂。

## 習

- 邪集切(Si)入聲
    - 學也。既學而熟復之曰習。如講習．學習。
    - 熟於其事曰習。如言習見．習聞．明習法令之類。
    - 習慣也。凡為習慣所轉移不能自脫者亦曰習。如積習．習染。

## 翔

- 音詳(Siang)平聲
    - 回飛也。（論語）「翔而後集」。又翱翔。謂游戲也。
    - 與詳通。謂事之確鑿而詳盡曰翔實。語本（漢書西域傳）。

## 翕

- 音吸(Hsi)入聲
    - 合也。如言輿論翕然。謂眾意相合無間言也。
    - 斂也。闢翕。猶言開闔也。

## 翛

- 音蕭(Siao)平聲
    - 翛翛。羽敝也。

- 音酋(You)上聲
    - 疾貌。如言翛然而往。見（莊子）。

## 翟

- 音狄(Ti)入聲
    - 山雉尾長者。樂舞所用。雉尾亦稱翟。如言左籥右翟．是也。
    - 與狄通。戎狄。亦作戎翟。

- 直額切(che)入聲
    - 姓也。本音狄。後改音宅。

## 翠

- 措位切(Ts'ui)去聲
    - 翡翠。鳥名。形如燕。翡為赤羽。翠為青飾上之點翠．是也。
    - 美石之綠色者名翡翠。產於緬甸。可琢為簪釧及珍玩之品。亦稱翠玉。
    - 青縹色曰翠。如山色草色之青綠者皆稱翠。

## 翡

- 音菲(Fei)去聲
    - 翡翠。鳥名。又玉名。並詳「翠」。

## 翣

- 師插切(Sha)入聲
    - 棺飾也。其形如扇。置於棺之兩旁者。今俗喪儀所用。其上作雲氣或黻文。俗稱亞牌者。卽其遺意。

## 翥

- 朱御切(Chu)去聲
    - 飛舉也。

## 翦

- 卽演切(Tsien)上聲
    - 翦刀也。俗通作剪。
    - 齊斷也。謂以剪刀截斷之。（詩）勿翦勿伐。
    - 凡削除之皆曰翦。如言翦滅。

## 翩

- 音篇(P'ien)平聲
    - 翩翩。鳥飛輕疾之貌。夕形容輕疾者。皆曰翩翩。如言翩翩美少。又聯翩。絡繹不絕之義。

## ■

- 音玩(Wan)去聲
    - 相習而不經意也。
    - 與玩好之玩通。如言服■之類。

## 翬

- 音輝(Hui)平聲
    - 大飛也。
    - 雉屬五采備曰翬。

## 翮

- 音核(He)入聲
    - 鳥羽莖也。俗讀如隔。

## 翰

- 音旱(Han)去聲亦讀平聲。
    - 鳥羽也。鳥羽之長而勁者曰翰。故高飛亦曰翰。如言翰飛．翰音。
    - 輔翼之義。如分封諸侯曰屏翰．藩翰。如鳥翼之衛體也。
    - 古以羽翰為筆。故稱筆曰翰。如書翰．文翰．手書亦曰手翰。
    - 古官名。翰林。供奉文翰之事者也。中書亦稱中翰。或曰內翰。－右上本從入。今通作人。

## 翳

- 壹計切(I)去聲
    - 羽葆也。樂舞所持羽翿。以自隱蔽者。猶雉尾扇之類。
    - 凡隱蔽之曰翳。如言樹木隱翳。
    - 目疾有膜障蔽瞳孔。不能視物者。亦謂之翳。

## ■

- 音敖(Ngao)平聲
    - 翱翔。敖遊也。

## 翹

- 音橋(ch'iao)平聲
    - 鳥尾長毛也。
    - 舉也。如言翹足而待。
    - 謂特出者曰翹。如翹楚．翹秀。本詩漢廣翹翹錯薪之義也。

## 翻

- 音番(Fan)平聲
    - 翩翩。飛貌。
    - 覆轉也。如翻案。翻供。亦作反。

## 翼

- 音弋(I)入聲
    - 翅也。鳥獸之左右肢上生羽毛。以為飛行之用者也。今飛蟲類之翅亦稱翼。如蟬翼之類。
    - 輔也。在旁衛之曰翼。如翼戴。謂輔佐也。舊時軍隊編制分三軍者。有左右翼。亦此義。
    - 成也。鳥類伏子曰翼。如燕翼。本（詩經）。卵翼。本（左傳）。今為後嗣計曰燕翼詒謀。庇蔭而撫育之曰卵翼。是也。
    - 與翌通。翼日。謂明日也。今通作翌。
    - 星名。二十八宿之一。

## 翽

- 虎最切(Hui)去聲
    - 翽翽。飛聲。

## 翾

- 讀如喧(Hsuan)平聲
    - 小飛也。
    - 與儇同。急也。如言輕翾。

## 翿

- 音導(Tao)去聲亦音桃(T'ao)平聲
    - 舞者如持羽扇也。亦謂之羽葆幢。

## 耀

- 異妙切(Yao)去聲
    - 光發於此而及於彼也。本作燿。
    - 凡足以欣動他人者曰耀。如言榮耀．震耀之類。

## 【附錄】

### 翱
- 俗■字。

