# 歹部

## 歹

- 莪曷切
    - 殘骨也。本作■、■。

- 俗沿用為好之對。讀若對上聲。據字彙當作歹。

## 死

- 思紫切(Szu)上聲
    - 凡人物失其生命之謂也。
    - 俗謂不活動亦曰死。
    - 息滅也。如言死灰復燃。俗亦謂絕望之事曰死心塌地。

## 歿

- 暮訥切(Me)入聲
    - 與沒通。俗於有死亡之義者多作歿。有沈埋之義者多作沒。

- ［解字］亦作歾。

## 殀

- 倚表切(Yao)上聲
    - 短命也。（孟子）「殀壽不貳」。亦作夭。

## 殂

- 音徂(Tsu)平聲
    - 死也。古謂人死則魂升魄降。故死曰殂落。

## 殃

- 音央(Yang)平聲
    - 禍也。如俗言禍殃。
    - 害也。（孟子）殃民者不容於堯舜之世。

## 殄

- 讀如填(T'ien)上聲
    - 盡也。如言暴殄天物。

## 殆

- 音待(Tai)上聲
    - 危也。如言岌岌乎殆哉。見（孟子）。
    - 疲也。如車殆馬煩。
    - 助詞。待及之義。
    - 恐也。（孟子）「殆不可復」。「殆於不可」。皆是。

## 殉

- 音徇(Sun)去聲
    - 用人送死也。如殉葬。
    - 凡以身從物皆曰殉。如殉利、殉名。亦作徇。

## 殊

- 蜀于切(Shu)平聲
    - 斷也。絕也。如言殺而未殊。謂首領未絕也。又殊死。謂決死也。
    - 別異也。如言風景不殊。謂無異於往日也。
    - 助語詞。有極甚之意。亦作絕字解。如絕佳曰殊佳。絕異曰殊異。

## 殍

- 階擾切(Piao)上聲亦讀如漂(P'iao)
    - 餓死曰殍。亦通作莩。

## 殖

- 音植(Chih)入聲
    - 生也。如蕃殖。謂孳生也。
    - 興生財利曰殖。史記有貨殖列傳。

## 殘

- 慈寒切(Ts'an)平聲
    - 惡也。害也
    - 如凶殘、殘忍、殘殺、殘滅之類。
    - 食餘也。如言殘杯冷炙。凡餘剩無多皆曰殘。如言殘夜。
    - 殘缺也。如肢體不完曰殘疾。

## 殛

- 音棘(Chi)入聲
    - 誅戮之也。

## 殞

- 音隕(Yun)上聲
    - 歿也。

## 殣

- 音僅(Chin)去聲
    - 餓死為殣。

## 殤

- 音傷(Shang)平聲
    - 未成人喪也。年十六至十九死為長殤。十二至十五死為中殤。八歲至十一歲死為下殤。七歲以下為無服之殤。生未三月不為殤。見（禮記注）。

## 殪

- 音翳(I)去聲
    - 死也。

## 殫

- 音單(Tan)平聲
    - 盡也。今讀如丹上聲。

## 殭

- 音薑(Chiang)平聲
    - 動物死而不朽腐者曰殭。如殭尸。殭蠶。

## 殮

- 音斂(Lien)去聲
    - 殯殮也。經史多作斂。

## 殯

- 讀如賓(Pin)去聲
    - 停柩也。今喪事遷柩曰出殯。

## 殲

- 音纖(Tsien)平聲
    - 盡也。謂盡殺之也。如言聚而殲旃。見（左傳）。

## 【附錄】

### 歾
- 同歿。

### ■
- 俗殲字。

