# 金部

## 金

- 音今(Chin)平聲
    - ■物之能鎔解而改變其形質者。皆為金屬。金屬之化學元素。凡六十餘種。我國舊謂金、銀、銅、鐵、錫、為五金。僅舉其最通用者也。
    - 黃金為金屬之最貴重者。故又專稱黃金為金。
    - 古以黃金為上幣。故謂貨幣曰金。俗又稱銀一兩曰一金。
    - 八音之一。樂器以金屬製者。如鐘鎛之屬。又鉦亦謂之金。共以鼓進以金退。謂鳴鉦也。
    - 兵器也。（中庸）「衽金革」。金。謂戈兵之屬也。
    - 謂黃色曰金。動植物之名為金者。皆黃色之詞也。
    - 謂堅者曰金。金城千里。見（漢書）。言其城之堅不可拔也。
    - 喻尊貴者曰金。如金言、金諾之類。
    - 朝代名。其先為女真。姓完顏氏。叛遼而滅之。又侵略北宋。奄有中國東北及北部之地。國號金。凡十主。一百二十年。為元所滅。
    - 太陽系中大行星之一。其軌道在水星與地球之間。古人所謂啓明、長庚、太白。皆其別名。

## 釔

- 讀如乙
    - 化學金屬元素之一。為灰色粉末。產量甚少。

## 釘

- 音丁(Ting)平聲
    - 所以貫物使堅著者。

- 丁定切去聲
    - 以釘釘物也。

## 釜

- 音父(Fu)上聲
    - 烹飪之器。卽俗所謂鍋也。
    - 古量名。六斗四升也。（論語）「與之釜」。古亦作■。

## 釕

- 讀如了
    - 化學金屬元素之一。色青白如鋼。價甚貴重。

## 釙

- 讀如璞
    - 化學金屬元素之一。其色似鎳。有放射性。

## 釣

- 音弔(Tiao)去聲
    - 以鉤取魚也。
    - 凡誘取之皆曰釣。如言沽名釣譽之類。

## 釦

- 音口(Kou)上聲
    - 金飾器口也。
    - 俗謂衣鈕曰釦。

## 釧

- 音翰(Han)去聲
    - 固金鐵藥也。接合金類。令相附著。亦作銲、焊。

## 釭

- 音工(Kung)平聲
    - 車轂中鐵也。

- 音江(Kang)平聲
    - 燈也。如言銀釭、蘭釭之類。

## 釵

- 音叉(Ch'ai)平聲
    - 婦人首飾。斜插於髻畔者也。

## 釩

- 讀如凡
    - 化學金屬元素之一。為銀白色粉末。多存於鐵礦中。

## 釷

- 讀如土
    - 化學金屬元素之一。為灰色粉末。可作煤氣燈紗罩。

## 釹

- 讀如女
    - 化學金屬元素之一。產量甚少。

## 鈀

- 音巴(Pa)平聲
    - 農器。鋤屬。五齒。平土除穢用之。

## 鈇

- 音膚(Fu)平聲
    - 莝斫刀也。斬草之具。猶今之鍘刀。古刑具用之以腰斬。謂之鈇鉞。鉞謂斧。所以斬者。鈇謂椹質。人伏其上以受斧也。

## 鈉

- 音訥(Nuo)入聲
    - 化學金屬元素之一。舊譯為蘇達。亦作曹達。光澤如銀。質柔軟如蠟。觸水則發生氫。與氯化合。則成食鹽。

## 鈍

- 渡悶切(Tun)去聲
    - 銳之對。鋒刃不利也。
    - 凡不利皆曰鈍。
    - 不敏捷也。如魯鈍、遲鈍。

## 鈐

- 音箝(Ch'ien)平聲
    - 鎖也。鈐鍵。猶言關鍵。見（爾雅序）。
    - 鈐記。印信之一種。凡非實官無頒發之印者。則用鈐記。
    - 用印。亦曰鈐印。

## 鈔

- 差交切(Ch'ao)平聲
    - 遮取之也。如戰陣斜出敵人之後而反攻之。謂之包鈔。
    - 掠奪也。如言寇鈔。謂敵之入寇而掠取民財也。
    - 官吏犯贓。盡取其財物入官謂之鈔。如言查鈔。
    - 謄寫也。如書手曰鈔胥。謂供鈔錄之小吏也。又謂之錄者。亦謂之鈔。如詩鈔、文鈔。皆謂錄而存之也。俗並作抄。

- 差孝切去聲
    - 紙幣之名。宋時金人始為鈔引之法。命商賈納貲領鈔。卽以鈔抵其應納之稅銀。故稅關亦曰鈔關。猶沿舊稱也。

## 鈕

- 音狃(Niu)上聲
    - 印鼻也。謂提繫之處。
    - 凡物鉤固者皆曰鈕。如鈕釦。

## 鈞

- 音均(Chun)平聲
    - 古衡名。三十斤也。（孟子）今曰舉百鈞。
    - 陶人為圓器。其轉輪曰鈞。古為製造最巧之器。故謂天曰大鈞。言其造成萬物。如陶之在鈞也。謂造就人才。亦曰鈞陶。
    - 尊稱之詞。如書翰言鈞鑒、鈞安、鈞啓之類。
    - 與均同。同等也。

## 鈣

- 讀若丐
    - 化學金屬元素之一。大理石、石灰石等。皆其化合物。又貝殼珊瑚等。亦大半為此元素所構成。

## 鈦

- 讀如太
    - 化學金屬元素之一。石英、礬土等皆其化合物。

## 鈧

- 讀如亢
    - 化學金屬元素之一。存於稀有礦物中。產量極少。

## 鈴

- 離形切(Ling)平聲
    - 金屬之器。因搖動而發聲者。俗亦謂之搖鈴。制有二種。一為圓殼。中置鐵丸而微裂其口。今馬鈴多用之。古謂之和鈴、是也。一形如小鐘。中懸以舌。振之則相觸發聲。會場中用為號令者也。本為古金鐸之制。故施於樓閣簷角謂之鈴鐸。或亦簡稱鈴也。

## 鈸

- 音跋(Pa)入聲
    - 樂器。範銅二片。其中隆起如浮漚。穿孔以革貫之。兩片合擊以發聲也。其大者曰鐃。俗亦統稱鐃鈸。

## 鈹

- 音帔(P'i)平聲
    - 劍也。
    - 大鍼也。亦謂之鈹鍼。

- 讀如被。化學金屬元素之一。色銀白。可製合金。

## 鈿

- 音田(T'ien)平聲又音電(Tien)去聲義同。
    - 婦人首飾。以金及翠羽為之。故曰金鈿、翠鈿。漆器嵌蚌殼為飾者曰螺鈿。

## 鉀

- 音甲(Chia)入聲
    - 化學金屬元素之一。色白如銀。有光澤。質柔軟如蠟。易於氧化。故須貯於煤油中。其化合物多以為製造玻璃肥皂等原料。

## 鉅

- 音巨(Chu)去聲
    - 與巨同。大也。

## 鉉

- 音泫(Hsuan)上聲
    - 鼎扛之兩端也。飾以玉曰玉鉉。飾以金曰金鉉。

## 鉋

- 音■(Pao)平聲
    - 平木器。鐵刃狀如鏟。銜木匡中。不令轉動。木匡有孔。旁兩小柄。以手反覆推之。木片從孔出者是也。

## 鉏

- 崇余切(Ch'u)平聲
    - 鋤本字。田器也。詳「鋤」。

- 助呂切上聲
    - 鉏鋙。不相入也。故彼此意見不合曰鉏鋙。亦作齟齬。

## 鉑

- 音泊(Pe)入聲
    - 金鉑。薄金也。■化學金屬元素之一。亦名白金。質堅。除硝酸與鹽酸合成之王水外。皆不能溶解。宜製理化學用器具。

## 鉗

- 奇炎切(Ch'ien)平聲
    - 鍛者持鐵之具。俗曰夾鉗。
    - 古刑法之一種。以鐵束頸也。見（漢書）。或作鉆。亦作箝。

## 鉛

- 音沿(Yen)亦讀如謙(Ch'ien)並平聲
    - 柔軟之金屬。似錫而色略青。用醋提煉。可製為粉。古方士亦以煉丹藥。
    - 鉛粉之簡稱。如鉛華、丹鉛。
    - 筆鉛。礦物之一。為天然純粹之碳質。以製鉛筆。故名。古人書字亦用鉛。如言鉛槧。

- ［解字］右從■。俗作■、■、並誤。

## 鉞

- 音越(Yueh)入聲
    - 大斧也。後世儀仗中多用之。以示威武者也。

## ■

- 音撥(Pe)入聲
    - 僧之飯器也。世相付受。故凡相傳世及者。皆曰衣■。

## 鉤

- 歌謳切(Kou)平聲
    - 用具。體曲而末銳內向。或以懸物。或以挽物者也。
    - 帶鉤也。（孟子）豈謂一鉤金。
    - 農具也。鐮刀古亦謂之刈鉤。
    - 漁具也。如言鉤鉺。鉤謂釣鉤也。
    - 凡形如鉤者皆曰鉤。如言鉤吻、鉤爪、書法銀鉤鐵畫之類。
    - 致難致之物曰鉤。鉤深致遠。見（易經）。言物在深處。能鉤取之。喻窮理之事也。又漢趙廣漢善為鉤距以得事情。言聽訟能鉤取其隱情也。
    - 牽引也。牽引為同黨之人曰鉤黨。語見（後漢書）。

- ［解字］隸書亦作■。

## 鉥

- 音術(Shu)入聲
    - 長鍼也。見（管子）。

## 鉦

- 音征(Cheng)平聲
    - 金產樂器。銅鑼之有圓心凸起。軍中用之。以節止軍行者也。

## 鈺

- 音玉入聲
    - 堅金也。

## 鈰

- 讀如市
    - 化學金屬元素之一。色澤如鋼。其氧化物可製白熾燈罩。

## 鈳

- 讀如柯
    - 化學金屬元素之一。色灰白如鋼。其氧化物雜存於礦物中。

## 鉈

- 讀如他
    - 化學金屬元素之一。色灰白如鉛。產量甚少。

## 鈾

- 讀如由
    - 化學金屬元素之一。色銀白。質堅硬。含鈾之礦石中。每含有鐳等之放射元素。一八九八年居禮夫婦卽由此發見鐳。鈾之化合物。在工業上用途甚廣。

## 鉬

- 讀如目
    - 化學金屬元素之一。色銀白。質極堅。可與鋁銅等製合金。

## 鉭

- 讀如旦
    - 化學金屬元素之一。色銀白。可作電燈泡中之絲線。

## 鉸

- 音絞(Chiao)上聲
    - 古謂剪刀曰鉸刀。
    - 鉸鏈。以鐵葉兩片相鉤貫。而可以開闔者。門戶上常用之。

## 銀

- 宜鄰切(Yin)平聲
    - 金類礦物。色白。古謂之白金。最能傳熱及電。通常為貨幣及裝飾品之用。以其過軟。常雜銅質以增其硬度。如銀圓是也。

## 銃

- 讀如充(Ch'ung)去聲
    - 斧穿也。受柄之處。
    - 今借用為火器之名。如獵鳥者曰鳥銃。

## 銅

- 音同(T'ung)平聲
    - 金類礦物。古謂之赤金。其原質為淡紅色。俗謂之紅銅。與他金類合。則為青白諸色。生鏽成綠色。性能伸展延長。可壓之為板。抽之為絲。最能傳熱及電。故常用以製鍋及電線等物。

## 銑

- 讀如先(Sien)上聲
    - 金之最有光澤者。今為鐵經初鍊者曰銑鐵。亦曰鑄鐵。可為鑄鍋釜之用。

## 銓

- 音詮(Ts'uan)平聲
    - 衡也。量也。故選官曰銓。謂量其才能以使之也。

## 銖

- 音殊(Shu)平聲
    - 古衡名。二十四銖為兩。古之一兩。當今之半兩也。
    - 鈍也。楚人謂刀鈍為銖。今吳俗亦有此語。

## 銘

- 音冥(Ming)平聲
    - 為文字以刻於器。或以自警。或稱述功德。使可稱名也。古多刻於鐘鼎禮器及日用之器。秦漢後或刻於碑。
    - 誌之不忘曰銘。如銘感之類。

## 銚

- 音遙(Yao)平聲
    - 田器也。見（管子）。

- 音調(Tiao)去聲亦讀平聲。
    - 燒器。釜之小而有柄有流者。

## 銛

- 音織(Sien)平聲
    - 利也。兵刃鋒利者謂之銛。

## 銜

- 音咸(Hsien)平聲
    - 馬勒口。所以制馭馬之行止者也。
    - 凡口含物曰銜。如銜枚、銜環。奉命而行亦謂之銜命。俗作啣。
    - 官吏階位曰銜。如官銜、職銜。
    - 憾也。如言銜恨。或簡稱銜。凡情不能忘者。皆謂之銜。如銜哀、銜感之類。

- ［解字］中從金。俗作缶誤。

## 銎

- 區邕切平聲
    - 斤斧受柄處也。

## 鉶

- 音刑(Hsing)平聲
    - 羹器也。

## 鉺

- 讀如耳
    - 化學金屬元素之一。其氧化物為鮮紅色粉末。

## 鉻

- 讀如各
    - 化學金屬元素之一。色灰白。質極硬。與鐵合金為鉻鋼。可製軍艦及機械。

## 銣

- 讀如如
    - 化學金屬元素之一。色白黃。質輕軟。存於海水及植物灰中。

## 銥

- 讀如衣
    - 化學金屬元素之一。色灰白。較鉑為硬。可製合金。

## 銦

- 讀如因
    - 化學金屬元素之一。色銀白。質■韌。產量甚少。

## 銠

- 讀如老
    - 化學金屬元素之一。色銀白。質堅韌。可製合金。

## 銪

- 讀如有
    - 化學金屬元素之一。色淡紅。為量甚少。

## 銫

- 讀如色
    - 化學金屬元素之一。色白質■。為量甚少。

## 銳

- 喻歲切(Wei)通讀如芮(Jui)去聲
    - 尖利也。如披堅執銳。謂犀利之兵器也。
    - 迅厲也。一往無前之意。（孟子）其進銳者其退速。
    - 兵之精練者曰銳。如精銳、勇銳之類。

## 銻

- 音題(T'i)平聲今讀如梯
    - 金類礦物。卽安的摩尼。白色有光。質■易碎。可與鉛及錫相和。鑄造活字。湖南產生頗多。

## 鋁

- 音慮(Lu)去聲
    - 與鑢同。
    - 金類礦物。光澤如銀。質輕。可製薄片及細絲。置空氣中不鏽。常用以製理化學器具。今產生日多。亦用以製日用品。

## 銷

- 音宵(Siao)平聲
    - 銷鎔也。以金類入火而鎔解之也。
    - 盡也。由漸減少以至於無曰銷。如銷耗、銷滅。
    - 貨物得售曰銷。

## 鋅

- 音子(Tzu)上聲
    - 剛也。

- 今讀若辛。金類礦物。卽亞鉛。其鏽不及內部。故可製薄片以蓋屋面。或鍍於薄鐵片以免鏽蝕。俗稱白鐵是也。

## 鋌

- 音挺(Ting)上聲
    - 與錠同。金銀之鎔鑄成錠。古多作鋌。

- 他頂切上聲
    - 疾走貌。鋌而走險。見（左傳）。

## 鋏

- 音莢(Chieh)入聲
    - 鉗也。
    - 劍也。長鋏。見（國策）。

## 鋒

- 音丰(Feng)平聲
    - 兵器端之銳利處也。
    - 凡尖者皆曰鋒。如筆鋒、詞鋒。
    - 勢銳而不可當者曰鋒。變詐鋒起。見（漢書）。言如鋒刃之齊起而難犯也。

## 鋙

- 音語(Yu)上聲
    - 鉏鋙。詳「鉏」。

## 鋝

- 音埒(Yueh)入聲
    - 古衡名。六兩十六銖也。

## 鋟

- 音寢(Ts'in)上聲又音籤(Ts'ien)平聲義同。
    - 刻也。板刻亦曰鋟板。見（公羊傳）。

## 鋤

- 崇余切(Ch'u)平聲
    - 田器。所以翻土及削除草根者。又除去之皆曰鋤。如言誅鋤之類。

## 鋩

- 音亡(Wang)亦讀如忙(Mang)平聲
    - 刃端也。如言鋒鋩。

## 鋪

- 頗烏切(P'u)平聲
    - 陳也。如俗言鋪設。謂陳列多品以為美觀也。故誇多鬥靡亦謂之鋪張。
    - 平勻分布也。如衣被鋪棉、地鋪磚石之類。

- 音怖(Pu)去聲
    - 賈肆也。如言店鋪。
    - 臥席也。如俗言床鋪。
    - 驛站曰鋪。如鋪兵、鋪遞。又兩廣之計路程。謂十四里為一鋪。福建以十里為一鋪。各省不同。

- ［解字］俗作舖。

## 鋃

- 音郎(Lang)平聲
    - 鋃鐺。鎖也。

## 鋇

- 讀如貝
    - 化學金屬元素之一。色銀白。碳酸鹽硫酸鹽中均含之。

## 鋯

- 讀如告
    - 化學金屬元素之一。為黑色粉末。可製煤氣燈紗罩。

## 鋰

- 讀如里
    - 化學金屬元素之一。色銀白。質軟。為金屬元素中之最輕者。

## 鋱

- 讀如忒
    - 化學金屬元素之一。為黑色或■色粉末。產量甚微。

## 鋨

- 讀如俄
    - 化學金屬元素之一。色蒼白。質堅。與銥為合金、可製自來水筆尖。

## 鋸

- 音據(Chu)去聲
    - 以鐵為薄條。其一邊鑿成細齒。張於木匡。往來移動。以片解木石者也。

## 錁

- 音果(K'e)上聲
    - 金銀鑄成小錠。俗謂之錁子。

## 錄

- 音六(Lu)入聲
    - 鈔寫也。如編纂書籍。專供鈔寫者。謂之謄錄。
    - 記載也。春秋錄內而略外。見（公羊傳）。謂記載內國之事而略外國事也。
    - 書之名稱。如語錄。言行錄。謂錄存以備遺忘也。冊籍亦謂之錄。如徵信錄、題名錄。
    - 取也。擇其人其事之可取者記之也。如言片長足錄、量才錄用。皆此義。
    - 總也。管領也。古官制有錄尚書事。

## 錐

- 音佳(Chui)平聲
    - 銳器。用以鑽孔者。
    - 筆曰毛錐。以其狀如錐也。

## 錔

- 音踏(T'a)入聲
    - 以金類冒器物之端曰錔。如俗言銅包頭。筆用之銅筆套。亦謂之筆錔。

## 錘

- 音椎(Ch'ui)平聲
    - 稱錘。所以稱物而知輕重者。

- 音墜去聲
    - 鍛器。如言爐錘。爐以鎔鍊。錘以擊之。使鐵成器也。

## 錚

- 音琤(Ch'eng)平聲亦讀如爭
    - 金鐵聲也。鐵中錚錚。見（後漢書）。

## 錞

- 音純(Ch'un)平聲
    - 錞于。樂器。鳴之以和鼓。見(周禮)。

- 讀如隊(Tui)上聲
    - 與鐓通。詳「鐓」。

## 錠

- 音碇(Ting)
    - 薦熟物之器。豆之有足者也。
    - 舊以純金銀為貨幣。各箇輕重有定率如十兩五兩者。皆謂之錠。元以前皆作鋌。
    - 以錫箔為冥幣。俗亦曰錠。
    - 紡紗所用筳子。俗通作錠。

## 錡

- 音技(Chi)上聲
    - 釜之有足者。（詩）維錡及釜。
    - 蘭錡。兵器架。見（管子）。

## 錢

- 音翦(Tsien)上聲
    - 田器。鍬屬也。錢鎛。見（詩經）。

- 音前(Ts'ien)平聲
    - 貨幣也。鑄金屬為之。古以農器交易。其後制幣。因象其形。今所見古錢有貨布字者。其形卽古錢鎛之錢也。後世始為圓周方孔形。仍沿錢之名耳。
    - 衡法。兩之十分之一為錢。唐開元時。始定貨幣重量為衡法。衡法一錢。卽貨幣一枚也。

## 錦

- 音噤(Chin)上聲
    - 雜色織文也。
    - 贊美之詞。如心思靈巧曰錦心。詞藻秀麗曰錦藻。

## 錫

- 屑激切(Si)入聲
    - 金屬礦物。色白有光輝。狀如銀。質柔軟。易鍛鍊。鎚之成薄片。置空氣及水中。不失光澤。故銅鐵器常用錫鍍其表面。可作器具及合金。工業上需用至繁。
    - 賜也。舊凡朝廷之封賞策命。皆謂之錫。

## 錮

- 音顧(Ku)去聲
    - 鑄銅鐵以塞孔隙也。
    - 禁錮。謂朝臣得罪。禁止其自由行動。永不錄用也。其由朋黨而得罪者。謂之黨錮。

## 錯

- 雌郝切(Tso)入聲
    - 礪石也。卽俗所稱磨刀石。（詩）「他山之石。可以為錯。」喻朋友能規正已之過失也。
    - 錯刀。金工用具。以鋼鐵鑿成細紋。縱橫交錯。以代礪石之用者。治骨角堅木亦用之。
    - 交錯。相互之意。東西為交。斜行為錯。見（詩毛傳）。
    - 雜也。雜出亦曰錯出。海味種類複雜。故謂之海錯。
    - 舛誤也。合六州四十三縣鐵不能鑄此錯。五代羅紹威語。言大誤也。俗讀錯刀之錯、錯誤之錯、皆若挫。
    - 與措通。措置。亦作錯置。

## 鋼

- 音岡(Kang)平聲
    - 鍊鐵也。鐵鎔鍊精熟則成鋼。以為刀劍之屬。

## 錳

- 讀如孟
    - 化學金屬元素之一。灰色微紅。質硬而■。在空氣中。與氧化合尤速於鐵。可為玻璃及陶器之顏料。

## 錙

- 音甾(Tzu)平聲
    - 古衡名。或謂六兩為錙。或謂八兩為錙。其確數無可考。錙銖。言甚輕微之數。無足計較者也。

## 錨

- 音苗(Miao)平聲
    - 繫船之具。以鐵為之。首末端歧出為鉤狀。或二或三。一端施鐶貫鐵索。投水中使船泊定者。

## 鍊

- 音練(Lien)去聲
    - 冶金也。鎔金類使精曰鍊。
    - 凡精到者皆曰鍊。如辭章家鍊字。鍊句之類。

## 鍋

- 音戈(Kuo)平聲
    - 車之盛膏器以脂轂者。
    - 釜也。

## 鍍

- 音度(Tu)去聲
    - 金飾物也。舊法以金箔貼於銅鐵器之表面。加熱使之融合。謂之鍍金。今多用電鍍法。凡金、銀、銅、鎳、之類。皆可通電。使與他金類相融合。

## 鍔

- 音咢(Nge)入聲
    - 刃旁曰鍔。卽刀劍之口也。

## 鍘

- 音札(Cha)入聲
    - 切草也。切草之刀。俗亦謂之鍘刀。

## 鍛

- 音斷(Tuan)去聲
    - 打鐵也。如言鍛鍊。

## 鍤

- 音插(Ch'a)入聲
    - 土工用具。所以起土者。

## 鍥

- 音挈(Ch'ieh)入聲
    - 古與刻字通用。彫刻之刻、刻薄之刻。經傳或作鍥。

## 鍪

- 音謀(Mou)平聲
    - 兜鍪。卽俗所稱盔帽。戢時以禦兵刃之冠。

## ■

- 讀如悄(Ts'iao)平聲
    - 起土之具。今讀為秋。誤。

## 鍰

- 音環(Huan)平聲
    - 古衡法以六兩為鍰。納金贖罪。皆以鍰計。謂之罰鍰。

## 鍱

- 音葉(Yeh)入聲
    - 銅鐵鎚鍊成片者曰鍱。

## 鍵

- 音乾(Chien)平聲亦讀上聲
    - 鑰牡也。俗曰鎖簧。

## 鍼

- 音斟(Chen)平聲
    - 所以縫布帛之器。又治病之法。用鍼刺病者經絡。謂之鍼科。俗通作針。

## 鍾

- 音鐘(Chung)平聲
    - 酒器也。俗亦謂酒杯曰酒鍾。
    - 聚也。如言鍾靈毓秀。謂靈秀之氣所聚也。
    - 古量名。六斛四斗曰鍾。故稱厚祿曰萬鍾。

## 鎂

- 讀如美。化學金屬元素之一。質輕色白。光輝甚強。燃之光明如電。暗室內照相多用之。

## 鍶

- 讀如思
    - 化學金屬元素之一。色銀白。質軟如鉛。產天青石中。

## 鍺

- 讀如者
    - 化學金屬元素之一。為暗灰色粉末。

## 鎃

- 讀如派
    - 化學金屬元素之一。有放射性。

## 鎊

- 本音滂(Pang)平聲
    - 削也。俗讀若幫。英幣名。英國金幣以鎊為單位。合銀幣二十先令。

## ■

- 音轄(Hsia)入聲
    - 車軸頭鐵也。通作轄。

## 鎔

- 音容(Yung)平聲
    - 金屬以火融化曰鎔。

## 鎖

- 音瑣(So)上聲
    - 以鐶相鉤連也。今謂之鏈。古謂之鎖。故飾品為連環形者者曰連鎖。以鐶鉤連為甲。謂之鎖子甲。
    - 所以扃固門戶箱篋之器。使人不得開者。古謂之鍵。今謂之鎖。
    - 封閉也。如雲封霧鎖之類。言山林巖壑為雲霧所封閉也。

## 鎗

- 音琤(Ch'eng)平聲
    - 鼎類之器。三足釜也。或作鐺。古用以煖酒或烹茶者。俗借為刀槍之槍。其後有火器。因又謂烏銃曰鎗。讀七央切。

## 鎚

- 音椎(Ch'ui)平聲
    - 鐵鎚也。所以擊物。或作椎。亦作槌。

## 鎛

- 音博(Pe)入聲
    - 大鐘也。雅樂之器。一鐘獨懸一架者曰鎛鐘。
    - 田器。鋤類也。錢鎛。見（詩經）。

## 鎞

- 音篦(Pi)平聲
    - 櫛髮之具。俗作篦。
    - 刀似箭鏃者曰鎞。金鎞刮眼膜。見（杜甫詩）。語本涅槃經。言使瞽者復明也。

## 鎡

- 音茲(Tzu)平聲
    - 鎡基。田器也。（孟子）雖有鎡基。不如待時。

## 鎧

- 音愷(Kai)上聲亦讀去聲
    - 甲也。用革謂之甲。用金謂之鎧。

## 鎪

- 音搜(Sou)平聲
    - 刻鏤也。本作■。

## 鎬

- 音皓(Hao)上聲
    - 周地名。武王所都。在今陝西長安縣西南。

## 鎮

- 讀如震(Chen)去聲
    - 壓也。如壓紙之物謂之鎮紙。
    - 安也。如言鎮撫。謂安撫之也。
    - 盡也。如言鎮日。猶盡日也。
    - 市集之大者也。
    - 清制總兵官曰鎮。其後常備軍制。軍以下謂之鎮。每鎮合馬步隊工程輜重隊共一萬五百六十二人。合兩鎮謂之一軍。今改為師。

## 鎰

- 音逸(I)入聲
    - 古衡名。二十兩也。

## 鎢

- 讀如烏
    - 化學金屬元素之一。色灰白而有光澤。質硬而■。可製電燈中炭絲。

## 鎳

- 讀如臬
    - 化學金屬元素之一。色白如銀。不易生鏽。可製各種合金。以鍍銅鐵。甚美觀。

## 鎘

- 讀如隔
    - 化學金屬元素之一。色青白似鋅。可製合金及顏料。

## 鎵

- 讀如家
    - 化學金屬元素之一。色青白。質甚堅。可製合金。

## 鎷

- 讀如馬
    - 化學金屬元素之一。性質未明。

## 鏃

- 租屋切(Tsu)入聲
    - 箭簇也。俗曰箭頭。

## 鏇

- 音漩(Suan)去聲
    - 轉軸裁器也。如今車■。凡為圓柱之屬多用之。金旋轉相切以成材也。
    - 溫器也。旋之湯中以溫酒者。
    - 凡金屬以旋轉為用者多曰鏇。如螺鏇。

## 鏈

- 音連(Lien)平聲
    - 金類之相連屬者。為鏈。如鉸鏈、鎖鏈。

## 鏊

- 音傲(Ngao)去聲亦讀平聲
    - 燒器。如今之烙餅者曰鏊盤。

## 鏐

- 音留(Liu)平聲
    - 黃金之美者。見（爾雅）。

## 鏑

- 音的(Ti)入聲
    - 矢鋒也。卽箭鏃。

## 鏖

- 阿高切(Ngao)去聲
    - 苦戰多殺曰鏖。如言鏖戰。

## 鏗

- 音硜(Keng)平聲
    - 鏗鏘。作樂聲也。鐘聲謂之鏗。見（禮記）。

## 鏘

- 七央切(Ts'iang)平聲
    - 鏘鏘。鈴聲也。

## 鏜

- 音湯(T'ang)平聲
    - 鼓聲。（詩）擊鼓其鏜。

## 鏝

- 音漫(Man)平聲
    - 泥鏝也。塗工之具。亦作墁。

## 鏞

- 音容(Yung)平聲
    - 大鐘謂之鏞。

## 鏟

- 楚眼切(Ch'an)上聲亦讀去聲
    - 鐵器。用以剷削者也。

## 鏡

- 音竟(Ching)去聲
    - 取影之器也。古以銅為之。今皆用玻璃。

## 鏢

- 讀如鑣(Piao)平聲
    - 兵器。形如矛頭。遙擲以擊人者。

## 鏤

- 音漏(Lou)去聲
    - 彫刻也。凡所刻花紋玲瓏透空者謂之鏤。

## 鏨

- 音暫(Tsan)去聲亦讀上聲
    - 鐫石也。彫刻金類之器。俗亦謂之鏨。

## 鏹

- 音襁(Chiang)上聲
    - 錢貫也。與繈通。亦沿用為金錢之稱。如稱銀曰白鏹。

## 鐃

- 音呶(Nao)平聲
    - 樂器名。有三、一如鈴。無舌有柄。執而鳴之。以止擊鼓。古時軍中用之。見（周禮注）。又漢有舞鐃。其形上圜下方。下作疏櫺。中含銅丸。謂之舌。鼓動有聲。見（博古圖）。又鈸之大者曰鐃。參看「鈸」。

## 鐋

- 音儻(T'ang)去聲
    - 工人治木器。以鐵為斷。凡木有斤斧痕■者。摩之令平也。

## 鐍

- 音玦(Chueh)入聲
    - 環之有舌者。古佩璲用之。猶今皮帶上之套環。皮帶收緊。則以舌納皮帶之孔以固之也。亦作觼。
    - 扁鐍。箱篋前鎖處。見（莊子）。

## 鐎

- 音焦(Tsiao)平聲
    - 鐎斗。古行食之器。以盛羹者。有柄有流有蓋。三足。博古圖有漢熊足鐎斗、龍首鐎斗。皆銅為之。

## 鐏

- 讀如蹲(Tsun)去聲
    - 戈柄下端以銅冒之。為圓錐形者曰鐏。

## ■

- 音遼(Liao)平聲
    - 刑具。鐵鎖也。俗謂鎖繫犯人曰上■。

## 鐓

- 音隊(Tui)去聲
    - 矛戟柄之端。以銅冒之。平底者曰鐓。

## ■

- 音■(Chien)去聲
    - 車軸鐵也。
    - 兵器名。無刃而有四棱。本作簡。言方稜似簡也。

## 鐘

- 朱邕切(Chung)平聲
    - 樂器。鑄銅為之。有鎛鐘、編鐘、二種。鎛鐘體大。每鐘一■。編鐘體小。十六鐘共一■。其形制皆上小下大。略為扁圓形。直口兩角微向下垂。鐘頂有柄。施鐶而懸之。與通常之鐘小異。通常之鐘。皆侈口而鐘頂有鈕。多於佛寺用之。以之報時。如言暮鼓晨鐘。故又謂時計之能鳴者曰鐘。

## 鐙

- 音登(Teng)平聲
    - 與豋同。古薦熟食之器。形制略如籩豆之豆。
    - 卽今燭臺。古器有雁足鐙等。後因以為油鐙字。亦作燈。

- 讀如登去聲
    - 騎馬用具。在鞍韉之旁以踏腳者。

## 錯

- 讀如普
    - 化學金屬元素之一。色淺黃。產量甚少。

## ■

- 音留(Liu)平聲
    - 殺也。古劉字。

- 音溜去聲
    - 梁州謂釜曰■。亦作鎦。
    - 化學金屬元素之一。產量甚少。

## 鐫

- 足淵切(Tsuan)平聲
    - 雕刻也。刻板亦曰鐫板。
    - 謫也。降官曰鐫級。

- ［解字］與鑴字不同。

## 鐮

- 離鹽切(Lien)平聲
    - 農具。用以收割及刈草者。俗曰鐮刀。亦作鎌。

## 鐲

- 音濁(Cho)入聲
    - 鉦也。形如小鐘。軍行鳴之。以為鼓節。見（周禮註）。
    - 俗謂臂環曰鐲。

## 鐵

- 惕噎切(T'ieh)入聲
    - 金類之為■最廣者。鍊之極鈍則為鋼。其礦中國各省有之。今已開採者以湖北大冶為最著。
    - 借為形容字。堅強不屈曰鐵。如鐵漢、鐵面。
    - 不可磨滅曰鐵。如言鐵案難翻。

- ［解字］中下從壬。或從士誤。亦作銕。

## 鐶

- 音寰(Huan)平聲
    - 凡圜郭有孔可貫繫者謂之鐶。通作環。

## 鐸

- 音度(To)入聲
    - 大鈴。如今之搖鐘。古人宣教令則用之。金口木舌者曰木鐸。文事用木鐸。武事用金鐸。見（周禮註）。
    - 古以木鐸宣教令。故亦謂主持教化者曰司鐸。

## 鐺

- 音當(Tang)平聲
    - 鋃鐺。鎖也。

- 音琤(Ch'eng)平聲
    - 釜有足曰鐺。亦作鎗。

## 鐳

- 讀如雷
    - 化學金屬元素之一。亦稱鐳錠。能放光線。透過各種氣體、液體、固體。力能撲殺各種傳染病之黴菌。以手觸之。灼熱如火。為治癌症之要物。

## 鐿

- 讀如意
    - 化學金屬元素之一。為白色粉末。

## 鑄

- 音注(Chu)去聲
    - 銷金成器也。
    - 鎔金而笵之。如今翻沙之類。皆曰鑄。

## 鏽

- 音秀(Siu)去聲
    - 金類表面所生之氧化物。皆曰鏽。鐵為褐色。銅為綠色。

- ［解字］俗缺一畫作鏽。亦作■。

## 鑊

- 音穫(Ilu)入聲
    - 釜屬。所以煮食物者。

## 鑌

- 音賓(Pin)平聲
    - 鐵之精者。為刀甚利。

## 鑑

- 音監(Chien)去聲
    - 鏡也。照亦謂之鑑。鑑可自照以考見得失。故有鑑誡之史。亦作鑒。如司馬光作資治通鑑。張居正作帝鑑圖說。皆謂取古事以為法戒也。

## 鑕

- 音質(Chih)入聲
    - 鐵砧也。伏以受斧。故稱斧鑕。卽鐵椹也。參看「鈇」。

## ■

- 音獷(Kung)上聲
    - 金璞也。謂金類之未經鎔鍊者。
    - 俗多借作礦字。

## 鑞

- 音臘(La)入聲
    - 白鑞。以鉛與錫製成之合金。接合金屬常用之。

## 鑠

- 音爍(Shuo)入聲
    - 以火銷金也。
    - 美也。（詩）於鑠王師。
    - 矍鑠。勇貌。老人精神強健。亦曰矍鑠。

## 鑢

- 音慮(Lu)去聲
    - 磋骨角銅鐵所用之具。卽錯刀也。

## 鑣

- 卑妖切(Piao)平聲
    - 馬銜也。
    - 兵器之遙擲以擊人者。保衛行旅者用之。謂之鑣客。今通作標。或亦作鏢。

## 鑪

- 音盧(Lu)平聲
    - 火爐也。亦作爐。

## 鑫

- 音歆(Hsin)平聲
    - 義闕。俗借用為興字。

## 鑰

- 音藥(Yue)入聲
    - 與管籥之籥通。俗曰鑰匙。

## 鑱

- 音巉(Chan)平聲亦讀去聲
    - ■鐵也。又採藥用具。所以揠掘草根者。

## 鑲

- 音襄(Siang)平聲
    - 物件相配合也。如鑲嵌、鑲邊。補其缺處亦曰鑲。如牙醫之鑲牙。

## 鑭

- 讀如闌
    - 化學金屬元素之一。色深如鐵。可製合金。

## 鑴

- 音攜(Hsi)平聲
    - 鼎屬。一曰日旁氣也。見（周禮）。

- ［解字］與鐫字異。俗作鑴誤。

## 鑵

- 音貫(Kuan)去聲
    - 汲水器也。字亦作罐。

## 鑷

- 音聶(Nieh)入聲
    - 鑷子。所以鋏除毛髮者。

## 鑼

- 音羅(Lo)平聲
    - 樂器。以銅為之。形如盆。大者聲揚。小者聲殺。

## 鑽

- 作玩切(Tsuan)去聲
    - 錐子也。穿孔之器。

- 音攢平聲。
    - 刺也。以鐵鑽刺入之也。（論語）鑽之彌堅。
    - 善夤緣者曰鑽。如言鑽營。宋時已有此語。
    - 鑽石。寶石之最貴者。其質極堅。能鐫刻晶玉。故亦名金剛鑽。以其透明。亦稱水鑽。

## 鑾

- 音鸞(Luan)平聲
    - 鑾鈴。君乘車之前有鸞鳥口銜鈴也。見（古今注）。故稱天子車駕曰鑾。清有鑾儀衛。專司車駕儀仗者。隨鸞、迎鸞之類。皆此義。

## 鑿

- 音昨(Tso)入聲
    - 木工所用穿孔之器。俗謂之鑿子。
    - 開掘也。如言鑿井而飲。
    - 材木接筍處所開之孔也。如言枘鑿。卽圓鑿方枘不能相入之意。鑿謂木孔。枘卽俗所稱筍頭也。本讀如槽去聲
    - 理不可通而強為之說也。如言穿鑿。（孟子）「所惡於智者。為其鑿也。」亦此義。

- 音作入聲
    - 分明也。如言之鑿鑿。
    - 春米使精白也。

- ［解字］從■從臼從殳從金。

## 【附錄】

### 針
- 俗鍼字。

### ■
- 同鉤。

### ■
- 俗鐵字。

### 銕
- 古文鐵。

### 銲
- 釬或作銲。

### ■
- 俗鏽字。

### 錶
- 俗作鐘表之表。

### ■
- 俗鑼字。

### 鍬
- 俗■字。

### ■
- 俗鑑字。

### ■
- 俗鎖字。

### ■
- 俗鎖字。

### 鑤
- 同鉋。

### 鑒
- 鑑或作鑒。

### 鎌
- 同鐮。

