# 角部

## 角

- 吉嶽切(Chiue)入聲
    - 獸類頂上森起之枝。所以抵觸敵人以自衛者。其質堅緻。可以飾物。如角弓之類。
    - 額骨也。如稱人之異相有龍準日角。謂額上隆起狀如日也。
    - 結髮為飾也。頂上為兩髻隆起曰角。故男女年幼時曰總角。指未冠笄者而言。
    - 五音之一。五音。宮商角徵羽也。
    - 吹器。所以為號令者。如軍中以小喇叭號召。謂之吹角。
    - 競也。凡比較勝負者皆曰角。如角逐、角力。今亦謂彼此以言相抵曰口角。
    - 角色。猶言腳色。俗亦謂名優曰名角。
    - 分駐兵卒以牽制敵人曰掎角。語本（左傳）。亦作捔。
    - 隅也。如牆角、屋角。凡兩線相遇於一點皆曰角。如幾何學之鈍角、銳角。
    - 俗以銀元十分之一為角。稱小銀元為角子。
    - 公文一件俗亦曰一角。
    - 星名。二十八宿之一。

- ［解字］上從■不從刀。下從■不從用。

## 觖

- 音決(Chueh)入聲
    - 不滿也。凡不滿所望而怨者曰觖望。

## 觚

- 音孤(Ku)平聲
    - 古酒器。盛二升。見（論語疏）。一曰受三升。見（周禮）。
    - 棱角也。如六角曰六觚。八角曰八觚。見（漢書）。又破觚為圓。言改方為圓不固執也。本（史記）。
    - 簡策也。古人用以書文字。故謂人之輕於下筆曰率爾操觚。本（陸機文賦）。

## 觜

- 讀知追(Tsui)平聲
    - 星名。二十八宿之一。今讀若貲。

## 觝

- 音邸(Ti)上聲
    - 與牴同。觸也。角觝。漢時戲名。亦作抵。

## 解

- 皆矮切(Chieh)上聲
    - 判也。凡剖分物體皆曰解。今亦謂以鋸析木曰解木。
    - 釋也。如言固結不解。故消釋讎恨亦曰解。如勸解、和解。
    - 散也。人心離散曰解體。亦曰土崩瓦解。以房屋崩壞為喻也。
    - 分析事理曰解。如詳解、條解。
    - 曉悟也。領會其意曰解。故意識亦曰見解。
    - 樂曲以一章為一解。
    - 醫家謂出汗病退曰解。俗亦稱大小便曰大小解。
    - 脫也。如解衣、解組。謂除去之也。又物自脫亦曰解。讀如蟹。（禮）鹿角解、是也。

- 音械(Hsieh)去聲
    - 解廌。獸名。似鹿一角。亦作獬豸。

- 讀如皆(Chieh)去聲
    - 發也。發遣人物曰解。如解犯、解餉。唐制進士由鄉而頁曰解額。謂以其名額進上也。故科舉時鄉試中式曰發解。其魁首謂之解元。

- ［解字］右從刀從牛。俗作■非。

## 觥

- 讀如肱(Knng)平聲
    - 酒器。容七升。以兕牛角為之。
    - 觥觥。剛直貌。

## 觫

- 音速(Su)入聲
    - 觳觫。恐懼貌。（孟子）吾不忍其觳觫。

## 觱

- 音必(Pi)入聲
    - 觱篥。羌人軍中所用之吹角也。詳「篥」。

- ［解字］上本從二或字。一正一倒。今從集韻多作觱。

## 觳

- 音斛(Hu)入聲
    - 觳觫。詳「觫」。

## 觴

- 音商(Shang)平聲
    - 酒卮之總名。
    - 爵盛酒曰觴。如奉觴上壽之類。
    - 謂事物之本始曰濫觴。本（家語）。參看「濫」。

## 觶

- 音寘(Chih)去聲亦讀平聲
    - 酒器。容三升。

## 觸

- 處旭切(Ch'u)入聲
    - 以角抵物也。如古傳解廌為神獸。觸不直者。又凡撞擊之皆曰觸。如共工氏怒觸不周山。見（列子）。
    - 接也。凡物體相遇皆曰觸。如謂聞見其事曰接觸於耳目。又事物之多曰觸處皆是。謂所遇比比然也。
    - 動也。凡相感而心有所動曰觸。如觸發、觸機。
    - 干犯也。如觸諱、觸禍。又言行自相矛盾曰抵觸。

## 觿

- 音攜(Hsi)又音錐(Chui)並平聲
    - 解結錐也。以象骨為也。

## 【附錄】

### 觔
- 本同筋。俗借作斤兩之斤。

### ■
- 俗解字。

### ■
- 同觥。

