# 肉部

## 肉

- 如育切(Ju)入聲
    - 人體及動物體中柔韌之質。所以包骨骼者。為蛋白質所構成。今謂親族曰骨肉。為一體所分出也。
    - 人之軀殼曰肉。如肉刑。肉慾。皆指人體外部而言。故不學之人稱行尸走肉。見（拾遺記）。謂止有軀殼而無精神也。
    - 動物之肉可供食品者。（孟子）「庖有肥肉」。稱富貴者曰肉食。本（左傳）。以勢物凌人曰魚肉。謂如以刀俎切割之也。如言魚肉鄉里之類。

- 音蹂(Jou)去聲
    - 壁身曰肉。見（爾雅）。

- ［解字］偏旁在左者作■。中從■。與日月字異。在上作
    - 。祭．然．將．炙．等字從之。與朝夕字異。

## 肋

- 音勒(Le)入聲
    - 脅骨也。左右共十二對。後連脊柱。前著胸骨。圓曲如弓形。下二對末梢柔嫩。不與胸骨相連。謂之浮肋骨。謂事之無深味者曰雞肋。本魏武帝語。見（三國志）。

## 肌

- 音饑(Chi)平聲
    - 膚肉也。俗通謂皮膚曰肌。如言冰肌玉骨。

## 肓

- 音荒(Huang)平聲
    - 人體中之部位心下鬲上也。今謂人病重曰病入膏肓。本（左傳）。

## 肖

- 音笑(Siao)去聲
    - 似也。如言惟妙惟肖。
    - 子不似父。謂之不肖。（孟子）「丹朱之不肖。舜之子亦不肖。」又不賢亦曰不肖。

## 肘

- 知有切(Chou)上聲
    - 臂中部彎曲處。其外側曰肘。阻礙辦事之進行曰掣肘。謂曳其臂使不能舉動也。

## 肚

- 音賭(Tu)上聲
    - 腹也。又衷曲也。俗謂人之意念出於腹中故云。（孟郊詩）面結口頭交．肚裹生荊棘．是也。俗謂胃曰肚。見（廣雅）。

## 肛

- 音工(Kung)平聲亦讀如扛。
    - 直腸之口也。亦稱且門。

- ［解字］亦作疘。

## 肝

- 音干(Kan)平聲
    - 臟名。所以釀造膽汁以送於膽囊者。在腹腔之右上側。色赤褐。共分四葉。
    - 俗以人之有血性者。謂之有肝膽。

## 股

- 音古(Ku)上聲
    - 脛之上節也。自胯至膝曰股。俗亦謂之大腿。
    - 股為肢體之一部分。凡事物之一部分亦稱股。如兵之一支為一股。數人合營商業曰合股。
    - 勾股。算術名。三角形之含有直角者。舊稱為勾股形。其直角旁之縱橫二線正交。橫者為勾。縱者為股。

## 肢

- 音支(Chih)平聲
    - 人之手足．獸之足．鳥之翼足．皆謂之肢。
    - 腰幹曰腰肢。

## 肥

- 扶幃切(Fei)平聲
    - 瘠之反。肌肉豐滿也。凡動植物之脂肪料多者皆稱肥。如食物之言肥美是也。
    - 凡豐裕充足。皆謂之肥。如分取財物曰分肥。
    - 糞田也。糞田使土性肥饒。故凡用以糞田者。亦謂之肥。如獸肥。肥料。

- ［解字］本作■。巴音節。

## 肩

- 音堅(Chien)平聲
    - 頸項之下與兩臂相聯屬處也。
    - 肩所以擔荷。故謂擔荷曰肩。卸去責任曰息肩。語本（左傳）。

## 肪

- 音芳(Fang)平聲
    - 脂肪。動物體內油質之凝結者。今植物中之滋養料。亦稱脂肪。

## 肫

- 音諄(Chun)平聲
    - 肫肫。懇摰貌。
    - 俗謂家禽之胃曰肫。如雞鴨之類。

## 肭

- 音訥(Nou)入聲
    - 膃肭。獸名。亦謂之海狗。其腎曰膃肭臍。可為藥用。

## 肯

- 可等切(K'eng)上聲
    - 可也。有認許之意。

- 音愷(K'ai)平聲
    - 著骨肉也。今謂要害之處曰肯綮。語本（莊子）。

## 肱

- 姑薨切(Kung)平聲
    - 臂之第二節自肘至腕謂之肱。謂左右曰股肱。以手足喻大臣也。見（書經）。又良藥三折肱。謂歷病痛多。以喻人經歷事變也。

## 育

- 喻肉切(Yu)入聲
    - 養也。謂養成之也。如教育。
    - 產出也。謂生子曰育麟。

- ［解字］上從云。音他忽切。與云謂字異。

## 肴

- 音爻(Hsiao)平聲
    - 與殽同。魚肉之類。熟而食之曰肴。或作餚。

## 肸

- 音迄(Hsi)入聲
    - 聲響四布也。
    - 肸蠁。溼生之蟲。如蚊蚋之類。因其眾多而飛騰。故以為興盛之喻。

## 肺

- 讀如廢(Fei)去聲
    - 臟名。所以呼吸者。與氣管相接。居腹腔上端。分左右二部。左二葉。右三葉。今亦謂衷曲曰肺腑。

- ［解字］右從市。古韍字。俗從市井之市非。

## 胃

- 音謂(Wei)去聲
    - 受食之腑也。在橫隔膜下。狀如囊。上接食管。下通小腸。藉其舒縮以消化食物者也。故俗謂食慾曰胃口。
    - 星名。二十八宿之一。

## 胄

- 音宙(Chou)去聲
    - 後嗣也。如言胄裔謂子孫也。
    - 長也。如冢子曰胄子。

- ［解字］與冑字異。本字從肉。甲冑之冑從月。今多混用。

## 背

- 音輩(Pei)去聲
    - 與胸部反對之面曰背。自頸至腰之部分也。人體之背在後。故亦謂後為背。如屋後曰屋背。動物之背向上。故亦謂上為背。如橋上曰橋背．船頂曰篷背．皆是。
    - 凡物反面皆曰背。如紙背．葉背。

- 音倍(P'ei)去聲
    - 以背向之也。故違反之皆曰背。如背盟．背德。
    - 棄之而去亦曰背。如謂死曰見背。
    - 俗稱默誦所習書曰背。古作倍。見（周禮）。

## 胚

- 音坏(P'ei)平聲
    - 婦孕一月為胚。本作■。
    - 器物未成者曰胚。

## 胎

- 讀若台(T'ai)平聲
    - 婦孕三月也。今謂凡孕而未生皆曰胎。如言胎教．胎毒之類。
    - 器物之坯亦稱胎。如瓷器漆器之精細者皆有脫胎法。

## 胏

- 音滓(Tzu)上聲
    - 脯有骨也。見（易經）。

## 胔

- 音恣(Tzu)去聲亦讀平聲
    - 腐肉曰胔。本作骴。

## 胖

- 音盤(P'an)平聲
    - 大也。（大學）「心廣體胖」。今亦謂體豐滿曰肥胖。

## 胙

- 音祚(Tsu)去聲又音昨(Tso)入聲義同
    - 祭肉也。古者君祭。以祭餘賜臣下曰胙。孟子所謂燔肉是也。

## 胛

- 音甲(chia)入聲
    - 背胛也。俗曰肩胛。

## 胝

- 音氐(Ti)平聲
    - 胼胝。皮厚也。如言胼手胝足。謂手足勞動。皮生繭而厚也。

## 胞

- 音句(Pao)平聲
    - 子在母腹中外有膜裹之曰胞。亦謂之胎衣。
    - 凡物圓形而外有膜裹之者多曰胞。如組成生物之微細質點。謂之細胞。
    - 同父所生曰同胞。如胞兄．胞弟。

## 胠

- 音區(Ch'u)平聲亦讀去聲
    - 開也。胠篋探囊。見（莊子）。

## 胡

- 音乎(Hu)平聲
    - 頷肉下垂者也。髭生頷下。故稱胡鬚。俗別作鬍。
    - 喉咽也。如言語不清曰含胡。俗謂任意妄為曰胡說．胡鬧。亦含胡不清之義。
    - 助詞。何也。胡不。猶何不。胡可。猶何可也。
    - 北狄之通稱。以豐下得名。東晉時有五胡之亂。五胡。謂匈奴．鮮卑．羯．氐．羌。皆古族名。

## 胤

- 讀如孕(Yin)去聲
    - 嗣也。子孫相承續也。如言血胤。

## 胥

- 粟於切(Su)平聲
    - 皆也。如言胥可。謂皆可也。
    - 待也．少待曰少胥。又胥命。謂待命也。見（史記）。
    - 相視也。察度之義。（詩）「于胥斯原」。謂相視其原以居民也。
    - 庶人在官者。見（周禮）。後世謂書辦曰胥吏。本此。

## 胭

- 音煙(Yen)平聲
    - 胭脂。與燕脂同。詳「脂」。

## 胯

- 音庫(K'u)又音跨(K'ua)並去聲
    - 亦作跨。兩股間曰胯。

## 胰

- 音夷(I)平聲
    - 大脊肉也。
    - 俗謂肥皁曰胰子。
    - 臟名。舊稱甜肉．在胃下方。狹長如舌。分泌消化液以消化食物者也。

## 胱

- 音光(Kuang)平聲
    - 膀胱。排泄器之一。為薄膜之囊。俗謂尿脬。

## 胴

- 音洞(Tung)去聲
    - 軀榦也。頭頸以下。除去四肢及臟腑。則謂之胴。

## 胸

- 虛邕切(Hsiung)平聲
    - 體之前面頸下腹上之部分也。本作匈。亦作■。
    - 人之懷抱曰胸。如胸襟．胸次。

## 能

- 儺恆切(Neng)平聲
    - 才能也。如吏之有才幹者曰能員。
    - 勝任曰能。（孟子）是不為也。非不能也。
    - 順習也。如言柔遠能邇。能者猶言相得之義。

## 胾

- 讀如恣(Tzu)去聲
    - 切肉也。

## 脂

- 音之(Chih)平聲
    - 膏之凝者為脂。如脂肪。
    - 燕脂。以紅色製成之顏料。女子粧品也。本作燕支。亦作胭脂．臙脂。俗省作脂。如言脂粉。

## ■

- 讀如翠(Ts'ui)去聲
    - 小軟易斷也。如言鬆■。
    - 音響清越亦曰■。如言清■。
    - 輕也。如言風俗■薄。

- ［解字］右從刀從巴。非色字。俗從危作脆。

## 脅

- 希揖切(Hsi)入聲
    - 胸之兩旁肋有骨處也。晉公子重耳駢脅。謂脅骨合併。見（左傳）。
    - 以威力逼人曰脅。如脅制．裹脅。其被動作匪。非出本願。謂之脅從。語本（書經）。

## 脈

- 音麥(Me)入聲
    - 血管也。分布周身。使血之流行循環不窮者。發血者曰動脈。迴血者曰靜脈。古本作■。俗作■。
    - 凡物相聯屬而有條理者皆曰脈。如山脈．泉脈。
    - 脈息也。醫者於腕側候病。舊分寸．關．尺．三部。以配臟腑。左右手共為六脈。
    - 葉脈。植物葉面之脈理也。如平行脈．網脈等。
    - 脈脈。相視貌．如言脈脈無語。

## 脊

- 音積(Tsi)入聲
    - 背脊也。脊骨為諸骨之幹。以支形體者也。共二十四節。
    - 凡居高而當中者。皆謂之脊。如屋脊．山脊。

## ■

- 音吻(Wen)上聲
    - 合也。亦讀若敏。俗謂合縫曰■縫。

## 脘

- 音管(Kuan)上聲
    - 胃之內腔曰脘。

## 脛

- 奚挺切(Hsing)上聲
    - 足莖也。自膝至踵曰脛。俗亦謂之小腿。

## 脝

- 音亨(Heng)平聲
    - 膨脝。腹脹大貌。

## 脞

- 取火切(Ts'o)上聲
    - 叢脞。細碎無大咯也。見（書經）。

## 脡

- 音挺(T'ing)上聲
    - 脯也。伸者曰脡。猶今之肋條肉也。

## 脣

- 船勻切(Ch'un)平聲
    - 口緣也。脣亡齒寒。見（左傳）。喻鄰國互相倚重也。

- ［解字］俗作唇非。唇音真。別為一字。

## 朘

- 音宣(Suan)平聲
    - 減也。猶俗言剝削。

## 脩

- 四優切(Sin)平聲
    - 脯也。肉條割而乾之也。古執束脩以為贄。故謂教者所受之酬報曰束脩。亦簡稱脩。
    - 與修通。治也。又長也。並詳「修」。

## 脫

- 音奪(T'o)入聲
    - 肉去骨也。凡物本相連而離去者皆曰脫。如脫榫．脫節．脫離關係。
    - 引身而去之曰脫。如免脫。
    - 略也。脫略。疏忽之義。今謂人之不拘於理數曰灑脫。超脫。亦此義。
    - 遺也。如脫落．脫漏。

## 脬

- 音拋(P'an)平聲
    - 膀胱也。俗稱尿脬。

## 脯

- 音甫(Fu)上聲
    - 乾肉也。肉熟而乾者曰脯。（論語）沽酒市脯不食。
    - 俗稱果實之乾者亦曰脯。如桃脯．杏脯。

## 脰

- 音豆(Ton)去聲
    - 頸項也。江蘇吳江縣有鶯脰湖。以形似鶯頸得名。

## 脖

- 音勃(Fe)入聲
    - 俗稱頸項曰項脖。

## 脹

- 音帳(Chang)去聲
    - 腹滿也。俗謂皮膚浮腫。亦曰脹。

## 脾

- 音皮(P'i)平聲
    - 臟名。舊說所以脾助胃氣。消化穀食者。今生理學家考定為血球之製造所。其部位在胃底之外側。形卵圓而扁平。俗亦謂人性情曰脾氣。

## 胼

- 讀如便平聲
    - 胼胝。手足所生堅厚之皮。勞力者當有之。

## 腆

- 音忝(T'ien)上聲
    - 厚也。物不豐厚曰不腆。
    - 善也。

## 腊

- 音昔(Si)入聲
    - 乾肉也。本作昔。謂一夕所成也。

## 腋

- 音亦(I)入聲
    - 肩臂內面交接之處也。故喻切近之處曰肘腋。
    - 狐肢下之皮也。如言集腋成裘。今謂事物之化零為整。皆稱之。

## 腌

- 音醃(Yen)平聲
    - 漬肉也。鹽漬魚也。凡以鹽漬物使不腐者曰腌。
    - 俗稱腥臭不潔為腌臢。

## 腎

- 讀如辰(Shen)上聲
    - 臟名。在腹下部之兩側．左右各一。色紅褐。專刁分離血中之廢料以成尿。俗謂之腰子。
    - 外腎。所以造精以營生殖者。亦曰睪丸。

## 腐

- 音輔(Fu)上聲
    - 朽爛也。
    - 陳舊曰腐。如言腐儒
    - 宮刑曰腐。
    - 豆腐。食品。以豆磨汁加鹽滷或石膏等製成。

## 腑

- 音甫(Fu)上聲
    - 本作府。人之六腑也。胃．膽．三焦．膀胱．大小腸．謂之六腑。見（金匱論）。俗亦謂衷曲曰肺腑。

## 腓

- 音肥(Fei)平聲
    - 脛之後面肉突出處曰腓。俗稱腿肚。

## 腔

- 欺江切(Ch'iang)平聲
    - 骨體曰腔。謂內空也。今下等動物如珊瑚蟲等。謂之腔腸動物。又胸腹中空處亦曰腔。
    - 歌調曰腔。如崑腔．秦腔。

## 腕

- 烏貫切(Wan)去聲
    - 臂之下端與手掌相連處也。因其宛屈故曰腕．扼腕。亦作搤腕。謂以掌持腕。表示用心之態。古人於得意失意時。皆有此動作。（國策）樊於期偏袒扼腕。（左思賦）抵掌扼腕。皆是。今亦謂籌思無策曰扼腕。信札中常用之。

## 腠

- 音湊(T'sou)去聲
    - 膚理也。皮膚之閒曰腠理。

## 腥

- 音星(Sing)平聲
    - 生肉曰腥。（論語）君賜腥。必熟而薦之。
    - 魚臭曰腥。

## 腦

- 儺老切(Nao)上聲
    - 頭髓也。形橢圓。正中有溝。色灰白。佔頭蓋腔之大部者為大腦。主知覺．運動。在大腦後如小球者曰小腦。專主運動。在大腦之底者曰中腦。下連脊髓者為延髓。皆主呼吸。由中腦延髓分達全體之纖維。謂之腦氣筋。亦曰神經。

## 腩

- 讀如南(Nan)上聲
    - 脯也。齊民要術有腩炙法。俗亦謂牛肉之美嫩者曰腩。

## 腫

- 童種(Chung)上聲
    - 膚肉浮滿也。如浮腫。物體笨大亦日臃腫。

## 腯

- 音突(T'u)入聲
    - 肥也。

## 腰

- 伊消切(Yao)平聲
    - 胯之上脅之下為腰。如言腰肢。俗亦謂內腎曰腰子。
    - 地形中部收縛者曰腰。如海腰．地腰之類。

## 腱

- 基焉切(Chien)平聲
    - 筋頭也。卽隨意筋之兩端。堅勁狹小之部分。色白。無彈性。為筋肉附骨之媒介者。最強大之腱。在腓腸筋下端。與足跟相連。凡獸類之蹄筋。以為珍饌者。皆腱也。

## 腳

- 吉約切(Chie)入聲
    - 脛也。相沿為足之別稱。
    - 腳以行路。故對於輸送之酬值曰水腳．腳力。
    - 下也。曰山下曰山腳。
    - 凡附加於後者皆稱腳。如文字中注腳．切腳。

- ［解字］俗作腳。

## 腴

- 音俞(Yu)平聲
    - 腹下肥也。凡肉肥耍處曰腴。
    - 豐美也。凡借以喻肥者皆曰腴。如田土之肥美者曰膏腴。

## 腷

- 音愎(Pi)入聲
    - 腷臆。屏氣不泄也。

## 腸

- 音長(Ch'ang)平聲
    - 消化器之一種。分大腸．小腸二部。小腸．上連胃之下口。盤曲至腹下右側。連接大腸。大腸之末端為肛門。小腸主消化。大腸主貯小腸排出之廢物。

## 腹

- 音福(Fu)入聲
    - 胸部以下曰腹。腹在人體前部。故謂在前者曰腹。如言腹背受敵。又衷曲也。如言敢布腹也。

## 腺

- 日本所製字。讀如線。動物體肉中能分泌液汁之處。如分泌乳汁者曰乳腺。分泌汗液者曰汗腺。

## 腿

- 讀如退(T'ui)上聲
    - 脛股之總名。俗謂股為大腿。脛為小腿。本作■。

## 膀

- 音旁(P'ang)平聲
    - 膀胱。詳「胱」。
    - 俗稱肩胛曰肩膀。臂曰膀子。亦作■。

## 膂

- 音呂(Lu)上聲
    - 脊骨也。為人體主幹。故謂體力曰膂力。

## 膃

- 屋八切(Wa)入聲
    - 膃肭。詳「肭」。

## 膆

- 音素(So)去聲
    - 喉受風處也。亦作■。又獸類頸腹下皮曰膆。如帶膆貂褂。

## 膈

- 音隔(Ke)入聲
    - ■膈也。今謂之橫膈膜。在胸部之下。腹部之上。哺乳動物。以此分胸腹兩腔者。

## 膊

- 音博(Pe)入聲
    - 上肢也。近肩之部曰上膊。近手之部曰下膊。俗統稱臂膊。

## 膋

- 音聊(Liao)平聲
    - 腸閒脂也。

## 膏

- 音高(Kao)平聲
    - 脂也。凝者曰脂。釋者曰膏。如稱香油曰蘭膏。又口脂亦曰膏。如言膏沐。
    - 食物肥厚者曰膏。如言膏梁文繡。見（孟子）。地之肥者亦曰膏腴之地。
    - 心下曰膏。謂言膏盲之疾。本（左傳）。
    - 澤也。如膏露。謂甘露也。舊以雨露喻恩澤。故謂恩澤曰膏。（孟子）膏澤下於民．是也。
    - 製藥之一種。如軟膏．膏藥。食物果品之屬。煎熬成濃厚之汁。亦曰膏。
    - 音誥去聲
    - 潤也。（詩）陰雨贏之。

## 膘

- 音縹(P'iao)上聲
    - 肥也。今謂馬肥曰膘。讀如標。

## 膚

- 音夫(Fu)平聲
    - 身體之表皮也。故謂災害之及身者曰切膚之痛。
    - 在外之義。（論語）「膚受之愬」。謂非肉實有罪。故學術不精曰末學膚受。言未深入也。文字浮淺亦曰膚淺。如膚廓．膚泛等。皆此義。
    - 大也。膚公。謂大功也。見（詩經）。
    - 四指曰膚。本作扶。古量物之法也。如言面積之小曰膚寸。

- ［解字］下本從胄。今通作胄。

## 膛

- 音湯(T'ang)平聲
    - 身體內腔也。
    - 俗稱■間曰■膛。讀如堂。
    - 凡物之中腔皆曰膛。如火槍之前膛．後膛。

## 膜

- 音莫(Me)入聲
    - 肌肉間所裹薄衣。以護其內部之組織者也。諸器官皆有之。如眼膜．耳膜之類。引伸之。薄衣之在果實內者。亦謂之膜。（李商隱詩）■膜輕明■子鮮。是也。
    - 音模(Mu)平聲
    - 膜拜。長跪拜也。

## 膝

- 音悉(Si)入聲
    - 股脛相接之處曰膝。有關節可屈伸。故謂跪曰屈膝。對於父母稱膝下。本（孝經）。如言膝下承歡之類。

- ［解字］本作■。

## 膊

- 音純(Ch'un)平聲亦讀如遄
    - 股骨也。

## 膠

- 音交(Chiao)平聲亦讀去聲
    - 所以黏合器物者。以動物之皮角煮而成之。謂續絃曰嫪續。
    - 凡物之黏者皆稱膠。如樹脂亦曰樹膠。
    - 黏合之曰膠。如言膠柱鼓瑟。
    - 固也。如謂知交曰膠漆。固結不解之義。

## 膨

- 音彭(P'eng)平聲
    - 膨脝。脹貌。故謂事物擴張曰膨漲。

## 膩

- 讀如尼(Ni)去聲
    - 肥也。食物肥厚之義。故食多而厭亦曰膩。如俗稱孕病曰病膩。
    - 淜澤也。如言肌理細膩。謂皮膚細潤也。見（杜甫詩）。油污也。如言垢膩。

## 膰

- 音煩(Fan)平聲
    - 宗廟祭肉也。生曰脤。熟曰膰。孔子仕魯。以膰肉不至而去。見（孟子）。

## 膳

- 音善(Shan)去聲
    - 具食也。古主庖廚之官稱膳宰。俗亦謂進食曰用膳。

## 膴

- 音詡(Hsu)上聲亦音呼(Hu)平聲
    - 大臠也。
    - 大也。豐盛之義。（詩）「民雖靡膴」。靡膴。猶不腆也。亦讀如無。

- 音武(Wu)上聲
    - 膴膴。肥美貌。見（詩經）。

## 膵

- 日本所製字。讀若萃。臟名。今作胰臟。詳「胰」。

## 膺

- 音應(Ying)平聲
    - ■也。欽佩其人曰服膺。本（中庸）。
    - 當也。以身承受之曰膺。如言謬膺爵位之類。
    - 擊也。（孟子）戎狄是膺。

## 膽

- 朵敢切(Tan)上聲
    - 體中器官之一。形如囊。在肝臟右葉之近旁。貯蓄肝中分泌之膽汁。以消化食物之脂肪質者。
    - 舊說謂勇敢之氣出於膽。如無畏曰有膽。仗義曰肝膽。實熱血之作用也。又衷曲也。如言披肝瀝膽。
    - 器物內部之喻。如樂器之簧．茶壺之漏斗。俗皆謂之膽。

## 膾

- 音檜(Kuai)去聲
    - 細切肉也。（論語）膾不厭細。

## 膿

- 音農(Nung)平聲
    - 筋肉腐爛。所出之液汁也。

## 臀

- 意屯(T'un)平聲
    - 兩股上端與腰相連之部位也。
    - 底也。器物之底皆曰臀。

## 臂

- 筆義切(Pi)去聲
    - 人體上肢。自肩至腕曰臂。如偕隱曰把臂入林。彼此相左曰失之交臂。又半臂。衣服名。猶今背心之屬。
    - 動物前肢亦稱臂。如言螳臂當車。喻人之不自量也。語本（莊子）。

## 臄

- 音噱(Chu)入聲
    - 口上阿也。謂口內上曲處也。

## 臆

- 意億(I)入聲
    - ■臆。謂當胸之處也。如言衷曲曰私臆。今人信札中常用之。
    - 通作意。以意揣量之曰臆度．臆說．

- ［解字］亦作肊。

## 臉

- 音檢(Chien)上聲
    - 目下頰上也。本作瞼
    - 俗亦謂顏面曰臉。讀如斂(Lieu)上聲。

## 臊

- 音騷(Sao)平聲
    - 獸肉腥臭之氣也。如言腥臊。
    - 俗謂羞愧曰臊。讀如燥。面部紅熱之義。如害臊。

## 臍

- 音齊(Ts'i)平聲
    - 布腹面中央。子初生時繫於胞衣者。謂之臍帶。帶所脫處卽臍也。哺乳動物皆有之。
    - 蟹腹之靨曰臍。雌者團臍。雄者尖臍。又物體陷下處多稱臍。如瓜蒂曰瓜臍。

## 臏

- 音牝(Pin)上聲
    - 膝蓋骨也。故去膝蓋之刑亦曰臏。

- ［解字］本作髕。

## 臑

- 音猱(Nao)平聲亦讀去聲
    - 上臂也。在牲畜曰臑。

## 臘

- 音蠟(La)入聲
    - 祭名。卽蜡也。夏曰嘉平。殷曰清祀。周曰大蜡。於歲終行之。秦漢時皆以丑月。故陰曆十二月稱臘月。亦作■。
    - 俗稱鹽漬魚肉曰臘。以製於冬日。故名。
    - 僧年曰臘。如言法臘．僧臘。猶常人之言若干春秋也。

- ［解字］右中從囟。今通作■。俗作內誤。

## 臚

- 音閭(Lu)平聲
    - 陳也。
    - 傳也。上傳語告下曰臚。見（史記注）。古官制有大鴻臚。又科舉時代殿試揭曉時唱名。謂之傳臚。

## 臛

- 音壑(He)
    - 肉羹也。

- ［解字］本作■。

## 臝

- 音卵(Lo)上聲
    - 赤體也。通作■．祼。

## 臞

- 音衢(Ch'u)平聲
    - 瘠也。

## 臟

- 音藏(Ts'ang)去聲
    - 胸腹內諸器官之總名。舊與腑對稱。以心肝脾肺腎為五臟。其他曰腑。今通稱臟。

## 臠

- 讀如巒(Luan)上聲
    - 塊切肉也。禁臠。為晉元帝時故事。謂肉之供上用者。他人不得食也。後孝武帝為晉陵公主求■屬意謝混。故王詢對袁松。有莫近禁臠之語。見（晉書）。今沿稱事物之可貴者曰禁臠。稱■曰禁臠客。皆本此。

## 臡

- 音泥(Ni)平聲
    - 有骨醢也。

## 臢

- 音簪(Tsan)平聲
    - 腌臢。謂不潔也。見（元曲）。

## 【附錄】

### ■
- 肯本字。

### 肊
- 同臆。

### ■
- 胚本字。

### ■
- 本音壇口脂澤也。俗借作膽。

### ■
- 俗脈字。

### 脆
- 俗■字。

### ■
- 俗腳字。

### ■
- 同跽。

### 腮
- 同■。

### ■
- 臛本字。

### ■
- 俗腸字。

### ■
- 臘或作■。

### ■
- 同臀。

### 臕
- 肥貌。今用與膘同。

### 臙
- 同胭。

