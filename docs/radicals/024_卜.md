# 卜部

## 卜

- 補屋切(Pu)入聲
    - 問龜曰卜。謂欲知事之吉凶。灼龜以取兆也。（書）「枚卜功臣。惟吉之從。」謂試歷占諸臣。誰為最吉也。後世任命宰相曰枚卜。本此。
    - 凡預兆皆曰卜。如以蟲鳥之鳴。卜陰晴是也。今亦謂預期曰定卜。未知曰未卜。書函中常用之。

- ［解字］本从短畫作+KAGE+u2ff0丨一.mincho++。今通从點。

## 卞

- 音弁(Pien)去聲
    - 躁急也。如卞急。謂性情暴躁也。

## 占

- 音詹(Chan)平聲
    - 謂視兆以知吉凶也。凡卜以決疑皆曰占。

- 至豔切去聲
    - 擅據也。據為己有曰占。
    - 隱度其詞口以授人曰口占。見（後漢書）。詩詞不起草者亦曰口占。

## 卡

- 音雜俗讀如楷(Ch'ia)上聲。
    - 關隘設兵立塘。謂之守卡。釐捐設局收稅之地。皆謂之卡。

## 卣

- 音酉(You)上聲亦讀平聲
    - 古盛酒尊也。

## 卦

- 固賣切(Kuai)亦讀瓜(Kua)去聲
    - 伏羲氏作。卦各三爻。爻分陰陽。錯綜之為八卦。重之為六十四卦。占筮用之。

