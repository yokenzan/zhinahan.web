# 老部

## 老

- 魯腦切(Lao)上聲
    - 七十歲之稱。見（禮曲禮）。今凡年長者皆稱老。如父老．老者。
    - 凡位分尊重者亦曰老。如國家重臣曰元老。僧寺方丈曰長老。今朋友晤談尊稱曰某老。亦此義。其狎稱曰老某。則以老為助詞。東坡詩中。已開其例。見（容齋三筆）。
    - 衰也。如致仕曰告老。謂年力就衰不能任事也。
    - 久也。如言老於其事。
    - 堅硬也。俗謂物不脃嫩曰老。文筆簡煉亦曰老當。
    - 周李耳稱老子。為道教之祖。故世稱道教曰老。如言黃老．釋老之類。

## 考

- 可襖切(K'ao)上聲
    - 老壽也。如壽考。
    - 父已故者稱考。如顯考。
    - 稽核也。如考據．考訂。本作攷。
    - 校士曰考。如科舉時代之歲考．科考。今學校之學期考試。畢業考試。

- ［解字］本作考從耂從丂。

## 耄

- 音帽(Mao)去聲
    - 八十九十日耄。見（禮曲禮）。

## 者

- 止野切(Cheh)上聲
    - 別事詞也。凡文有者字。所以分別隔異也。（中庸）仁者仁也。義者宜也。
    - 卽物而有所專指之詞。（論語）事其大夫之賢者。友其士之仁者。
    - 此也。如者箇。猶言此箇。者番。猶言此番。今俗多用這字。

## 耆

- 音奇(Ch'i)平聲
    - 老也。六十曰耆。見（釋名）。又八十曰耆。見（周禮）。今通稱年事高閱歷深者曰耆。如耆儒之類。

## 耇

- 音苟(Kou)上聲
    - 老壽也。

- ［解字］亦作耇。

## 耊

- 音迭(Tieh)入聲
    - 老也。年八十曰耊。見（說文）。又七十曰耊。見（左傳注）。

- ［解字］亦作耋。

## 【附錄】

### 耈
- 耇或作耈。

### 耋
- 耊或作耋。

