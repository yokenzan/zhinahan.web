# 耒部

## 耒

- 路內切(Lui)去聲
    - 農具。用以手耕者。柄之曲木謂之耒。耒端之刃謂之耜。

## 耔

- 音子(Tzu)上聲亦讀平聲
    - 壅苗本也。

## 耕

- 讀若庚(Keng)平聲
    - 犁田也。如躬耕。
    - 凡致力他事求食若力田然。亦曰耕。如舌耕．筆耕。

## 耗

- 讀如好(Hao)去聲
    - 減也。消耗。謂有所虧損也。如耗米．米耗。
    - 消息也。因消耗之語。轉為消息之義。如音耗．噩耗。

## 耘

- 音雲(Yun)平聲
    - 除草也。（孟子）不耘苗者也。

## 耙

- 音霸(Pa)去聲
    - 田器。以破土塊使細者。亦作鈀．杷。

## 耜

- 音似(Szu)上聲
    - 耒端也。詳「耒」。

## 耞

- 音嘉(Chia)平聲
    - 連耞。打穀具也。

## 耡

- 音鉏(Ch'u)平聲
    - 鉏地曰耡。通作鋤。

## 耦

- 音偶(Ngou)上聲
    - 兩人並耕也。（論語）「長沮桀溺耦而耕」。故二人皆稱耦。夫婦稱配耦。是也。
    - 對也。對語曰耦語。
    - 單者曰奇。雙者日耦。

- ［解字］今通作偶。

## 耨

- 諾候切(Nou)去聲
    - 刺地除草之器。又鉏田也。（孟子）深耕易耨。

## 耰

- 音憂(You)平聲
    - 覆種也。謂農田播種後。又以土覆之也。
    - 田器。無齒耙。首如木錐。柄約四尺。所以平田擊塊者。

