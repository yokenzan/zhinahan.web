# 刀部

## 刀

- 德鏖切(Tao)平聲
    - 兵器。凡人所用以切割斬削者。亦曰刀。
    - 古錢名。以其形如刀。故曰刀。

## 刁

- 音貂(Tiao)平聲
    - 刁斗。古時軍用之器。可容一斗。畫以炊爨。夜則擊以行夜者也。
    - 俗以巧詐者為刁。如言刁頑、刁健。

## 刃

- 音仞(Jen)去聲
    - 兵器銳利處。猶俗言刀口。
    - 斬殺也。如親自誅戮曰手刃。

## 分

- 夫氳切(Fen)平聲
    - 總數析成多數曰分。如言鼎足三分、春色平分之類。又夜半曰夜分。亦平分之義。
    - 辨別也。（論語）「五穀不分」。謂不能認辨也。
    - 判別也。如言分手、謂離去也。
    - 度制、尺之百分之一曰分。田制、畝之十分之一曰分。衡制、兩之百分之一曰分。幣制、圓之百分之一曰分。時間一點鐘六十分之一曰分。圓弧一度六十分之一曰分。
    - 數學除不盡之數、謂之分數。謂析法實兩數各為若干分。而得其比例也。如言命分、分母、分子之類。又小數亦可為分數。第一位即單位十分之一。第二位即百分之一。餘類推。

- 附問切去聲
    - 位分也。如言名分、職分、分所應當。謂因其地位而各有本分為限制也。
    - 分劑也。如一分、二分。言得其全數中之一成或二成之分量也。俗亦作份。

## 切

- 乞噎切(T'sieh)入聲
    - 以刀斷之也。
    - 刻也。治骨曰切。（大學）「如切如磋」。今謂互相勉勵曰切磋。
    - 急迫也。如言情切之類。
    - 貼近也。如言親切有味。
    - 密合也。如言切中時弊。算術兩曲線或曲線與直線外相遇於一點曰切。如兩圓相切，及八線中正切、餘切之類。
    - 斷定之義。如言切忌如此、切不可為、告示中毋違切切之類。
    - 按也。醫者按脈亦曰切脈。
    - 字之反切也。以他兩音相合疾呼。以定此一音也。
    - 剌也。如風切、譏切。

- 七詣切去聲
    - 一切。大凡也

- ［解字］右从七。俗作切非。

## 刈

- 誤肺切(Ngai)亦讀倪制切(I)並去聲
    - 芟草也。

## 刊

- 音看(K'an)平聲
    - 斫也。（書）隨山刊木。
    - 刻也。如言刊版、刊行。
    - 削除之義。如言名論不刊。謂不能消滅也。

- ［解字］左从干不从千。

## 刎

- 音吻(Wen)上聲
    - 以刀割頸也。如自殺者曰自刎。

## 划

- 音華(Hua)平聲
    - 以竿進舟謂之划。俗以用槳者為划。呼小船為划子。

## 刓

- 吳桓切(Wan)平聲
    - 削也。削去廉隅也。

## 刖

- 音月(Yueh)入聲
    - 斷足也。古肉刑名。

## 列

- 力孽切(Lieh)入聲
    - 行列也。凡排比多數之次第。直者曰行。橫者曰列。
    - 凡多數者曰列。如列國、列位。火車之拖車曰列車。
    - 布也。為位置物品之處曰陳列所。

## 初

- 楚於切(Ch'u)平聲
    - 始也。

## 刪

- 讀若山(Shan)平聲
    - 削除也。謂削去其文字之不合者。如言刪繁就簡。

## 判

- 音泮(P'an)去聲
    - 分離也。如分手亦曰判袂。
    - 斷決也。謂分別其是非曲直。故斷決獄訟之文曰判。斷獄謂之裁判。

## 別

- 筆揭切(Pieh)入聲
    - 分也。如言區別。謂分辨也。

- 弼孽切入聲
    - 離別也。如言作別、送別。
    - 不在範圍以內者曰別。如別情、別故。趣徑不同曰別致。

- ［解字］俗作別。

## 刨

- 蒲肴切(P'ao)平聲
    - 削也。謂用鏟削去其土也。如刨土、刨墳之類。

## 利

- 里肄切(Li)去聲
    - 鈍之反。謂鋒刃能銳入也。如利刃、利器。
    - 凡不頓滯者。皆謂之利。如利口。謂善於說辭也。
    - 害之反。凡有益者皆曰利。如言國利民福。謂有益於國家及人民也。
    - 物之功用也。如水利、地利、皆是。
    - 宜也。吉利也。如言無往不利。
    - 貪得也。凡屬於個人之私益者曰利。如言義利交戰、利慾薰心之類。
    - 商賈之所獲也。如言利市三倍。凡以母金而獲子金曰利息。亦簡稱曰利。

## 刑

- 音刑(Hsing)平聲
    - 罰總名也。舊律以死、流、徒、杖、笞、為五刑。今訴訟法分民事、刑事二種。關於財產錢債者為民事。關於傷殺盜賊者為刑事。
    - 常法也。（詩）「尚有典刑」。今通作型。

- ［解字］俗通作刑。

## 刮

- 谷刷切(Kua)入聲
    - 刮削也。以刀刃平拂之曰刮。斜拂之曰削。
    - 取之過甚曰刮。如俗言搜刮、刮地皮之類。謂如刀所過。使無遺留也。
    - 瘦之甚者曰刮瘦。猶言瘦削也。

## 到

- 朵奧切(Tao)去聲
    - 至也。達也。已至其地曰到。
    - 周密也。如言懇到、周到。謂遍及無遺也。

## 刲

- 音奎(K'uei)平聲
    - 割也。

## 刳

- 音枯(K'u)平聲
    - 剖也。

## 刴

- 妬臥切(To)去聲
    - 斫也。謂以刀擊之也。

## 刵

- 耳異切(Er)去聲
    - 斷耳也。古肉刑名。

## 制

- 職藝切(Chih)去聲
    - 成法曰制。如法制、典制。辦事之定章曰制度。
    - 舊稱天子之言曰制。如制書、制策。
    - 造也。如制禮作樂。
    - 御也。如統制、節制。謂管轄也。
    - 斷也。如裁制、斷制。
    - 挾制也。如言制其死命。
    - 居三年喪者稱守制。謂遵古人所定之禮制也。今名刺註有制字者。謂方居三年之喪也。

## 刷

- 數刮切(Shua)入聲
    - 清除也。如言刷恥改行。今亦稱除垢之器曰刷。
    - 用刷塗澤之曰刷。印書用刷。故亦曰印刷。

## 券

- 音勸(Chuan)去聲
    - 契也。如今之合同。彼此各藏其半。以為憑信者也。
    - 凡以文字為憑信者。雖不分半。亦通稱為券。
    - 券為取物之憑。故謂事之必成曰操券。謂如持契之必可得物也。

- ［解字］从刀不从力。从力者即古倦字。

## 刺

- 讀若次(T'zu)去聲
    - 直傷也。殺也。如暗殺者謂之刺客。
    - 采取之也。如摘錄全文之一節曰刺取。
    - 以針抵入曰刺。如刺字之類。
    - 棘芒也。如言芒刺在背。
    - 魚骨之細者曰刺。
    - 書姓名於柬曰刺。今名片曰名刺是也
    - 責之也。如譏刺、諷刺。
    - 察也。漢有刺史。掌察一州之治行。舊稱知州曰刺史。如直隸州曰直刺。

- 七益切入聲
    - 刃之也。（孟子）刺人而殺之。
    - 撐也。如撐船曰刺船。
    - 針黹也。如言刺鏽。今言盤刺之類。
    - 偵伺也。如暗中探其消息曰陰刺。
    - 刺刺。多言貌、如言刺刺不休。

- ［解字］左从朿、不从束。从朿為刺字。音辣。別為一字。亦作㓨刾。

## 刻

- 音克(K'e)入聲
    - 鏤也。木謂之刻。今用刀鏤物皆曰雕刻。
    - 刻漏。古計時器也。謂刻漏箭以候日晷。故曰刻。今時辰鐘以十五分為一刻、四刻為一點鐘。
    - 即時也。如言立刻、刻不可緩之類。
    - 剝也。刻剝。謂剝奪人之所有也。
    - 刻有深字之意。如用心深者、遇事而深求者。皆謂之刻。如忌刻、苛刻。

## 剎

- 差瞎切(Ch'a)入聲
    - 旛柱也。沙門得一法。建旛告遠曰剎竿。故佛塔亦曰剎。今通稱僧寺曰剎。如言古剎。謂古寺也。

- ［解字］左下从朮。有一點。

## 剃

- 音替(T'i)去聲
    - 除髮也。

## 剄

- 紀影切(Ching)上聲
    - 以刀割頸也。

## 則

- 子黑切(Tse)入聲
    - 法也。凡制度程式皆曰則。謂使人可法者也。如言則例之類。事例一條亦曰一則。
    - 效法亦曰則。（詩）君子是則是傚。
    - 助詞。即也。乃也。（論語）行有餘力。則以學文。

## 剉

- 措臥切(T'se)去聲
    - 斫也。斬截也。去芒角也。

## 削

- 息約切(Siao)入聲
    - 刮削也。以刀刃平拂之曰刮。斜拂之曰削。
    - 奪除也。如奪其官曰削職。奪其地曰削地。
    - 器名。漢曰書刀。古用竹簡。有所竄改。則用削去之。如孔子作春秋、筆則筆、削則削、是也。今謂刪改文字曰筆削、本此。
    - 物之尖銳曰削。謂如以刀削成之也。言人之瘦小曰瘦削。

## 剋

- 音克(K'e)入聲
    - 勝也。與克通。謂制之也。如言金剋木。木剋土。
    - 必也。急也。剋期。猶限定時日也。

- ［解字］俗作尅。

## 剌

- 音辣(La)入聲
    - 戾也。乖剌。猶乖戾。
    - 魚躍曰跋剌。亦曰潑剌。

- ［解字］右从約束之束。與刺客之刺異。

## 前

- 音錢(T'sien)平聲
    - 後之對。如庭前、堂前。
    - 先也。先後亦曰前後。如前驅、前導。在上者亦曰前。如前編後編。
    - 早也。昔時也。如前賢、前王。又先達亦曰前輩。
    - 進也。謂向前進行也。如言奮往直前。

## 剔

- 音惕(T'i)入聲
    - 解也。謂分解其骨與肉也。
    - 挑選物品去其窳敗者曰剔。如剔除、剔出。

## 剕

- 讀若費(Fei)去聲
    - 刖足也。古刑法之一種。

## 剖

- 普毆切(P'ou)上聲
    - 判也。中分為剖。猶俗言破開。如喻國土之分裂曰豆剖瓜分。
    - 分析也。如辨清事之原委曰剖明。

## 剗

- 音鏟(Ch'an)上聲
    - 削也。

## 剚

- 讀如恣(Tzu)去聲
    - 插刃也。

## 剛

- 音岡(Kang)平聲
    - 堅也。勁也。與柔字對。如剛強、剛斷。固執而不從諫曰剛愎自用。
    - 有適然之意。如剛逢、剛過。謂恰當其時也。

## 剜

- 烏官切(Wan)平聲
    - 用刀宛轉以取之也。如言剜肉補瘡。

## 剝

- 音駁(Pe)入聲
    - 削也。落也。如剝奪、剝蝕。
    - 開解牲體曰剝。如言生抽活剝。又褫衣去殼皆曰剝。
    - 運數不利也。如言蹇剝、剝復。
    - 儎運貨物曰剝。如言運貨小舟曰剝船。水埠謂之剝岸。

## 剞

- 謹倚切(Chi)上聲亦讀平聲
    - 剞劂。曲刀也。雕刻所用。故刻書亦曰剞劂。

## 剟

- 音咄(To)入聲
    - 刺也。

## 剡

- 讀如炎(Yen)上聲
    - 銳利也。

## 剮

- 音寡(Kua)上聲
    - 剔肉置骨也。舊刑法凌遲處死。俗亦謂之剮。

## 副

- 赴宥切(Fou)今讀如赴(Fu)並去聲
    - 貳也。猶俗言副手。如副使。
    - 次也。如貨物之有正號、副號。謂同類而稍亞也。
    - 稱也。如言盛名之下。其實難副。
    - 首飾也。（詩）「副笄六珈。」言兼用眾物成其飾也。今兼眾器以成作用者皆曰副。如言全副、一副。

## 剩

- 音乘(Sheng)去聲
    - 長也。俗謂所餘者曰剩。如言所剩無幾。

## 割

- 音葛(Ke)入聲
    - 以刀裂之也。（論語）割雞焉用牛刀。
    - 分也。如言割斷葛藤、割捨不下之類。

## 剴

- 音該(Kai)平聲
    - 剴切。謂切中事理也。亦讀去聲。

## 創

- 讀若瘡(Ch'uang)平聲
    - 戕傷也。如言重創、創口。

- ［解字］本作刃

- 楚壯切去聲
    - 始也。造也。如言開創、創業。

- ［解字］本作刱。

## 剷

- 楚眼切(Ch'an)上聲
    - 本作剗。以鋤類芟草也。如剷除煙苗之類。

- ［解字］亦作鏟。

## 剸

- 讀如專(Chuan)上聲亦讀去聲
    - 截也。

## 剺

- 音釐(Li)平聲
    - 劃也。剺面。謂以刀割面也。

## 剽

- 讀如漂(P'iao)去聲
    - 劫也。攻剽。猶言劫掠。
    - 急也。輕也。如言剽悍善戰。

- 讀如標(Piao)上聲
    - 本剽。猶言本末。

## 劂

- 音厥(Chueh)入聲
    - 剞劂。見「剞」。

## 劃

- 音畫(H'uo)入聲
    - 以刀劃破物也。
    - 俗言定價曰劃一不二。謂價目齊一如刀所劃也。

## 劇

- 音屐(Chu)入聲
    - 甚也。如劇烈、煩劇。最憐曰劇憐。高談曰劇談。病重日病劇。皆此義。
    - 戲也。如做戲曰演劇。

## 劈

- 音僻(P'i)入聲
    - 裂破也。分也。力學助力器有尖劈。所以破物者也。
    - 對準之義。如言劈面碰到、劈手搶來之類。謂如尖劈之破物。對準下手也。

## 劉

- 音留(Liu)平聲
    - 殺也。亦作鐂。本作⿰⿱丣金刂。左上从丣。古申酉之酉字。今通作从卯。

## 劊

- 音膾(Kuei)去聲
    - 斷也。舊稱死囚之行刑者曰劊子手。

## 劌

- 音蹶(Kuei)去聲
    - 傷也。割也。

## 劍

- 讀如檢(Chien)去聲
    - 兵器名。兩面有刃。而銳其端。可擊可刺者也。古以為防身利器之最要者。有使用之專法。謂之劍術。神乎其技者。俗稱劍仙劍俠。

- ［解字］本作劒。右从刃。

## 劑

- 讀若檇(Tsui)平聲或讀如躋
    - 質劑。券契之屬。大曰質。小曰劑。猶今合同。

- 讀如薺(Tsi)去聲
    - 物配合而成者曰劑。如藥劑。故藥一服亦曰一劑。其多少之量曰分劑。

## 劓

- 讀若宜(Ni)亦讀如異(I)並去聲
    - 割鼻也。古五刑之一。

## 劘

- 音糜(Mi)平聲亦讀如磨
    - 切也。切劘。猶言磋磨。

## 【附錄】

### 刄
- 俗斤兩之兩或作■。

### 刅
- 創本字。梁字从之。俗或誤作刃。

### 刧
- 俗劫字。

### 刦
- 仝上。

### 刑
- 俗𠛬字。

### 刱
- 開創之創本作刱。亦作剏。

### 剏
- 詳上。

### 刼
- 俗劫字。

### 刾
- 俗刺字。

### 剪
- 俗翦字。

### 㓶
- 同鍥。

### 劔
- 劍本字。

### ■
- 劉本字。

### 剿
- 同勦。

