# 彳部

## 彳

- 讀如赤入聲
    - 小步也。左步為彳。右步為亍。合則為行。

## 彷

- 音旁(P'ong)平聲
    - 彷徨。意不安定也。
    - 彷徉。徘徊也。

- 音仿(Fang)上聲
    - 彷彿。見不審也。

## 役

- 余石切(I)入聲
    - 戍邊也。遠戍曰遠役。
    - 軍旅之事曰役。左傳邲之役、城濮之役、是也。
    - 使役也。（孟子）「天下有道。小德役大德。小賢役大賢。」故役使之人曰厮役。

## 彼

- 讀如比(Pi)上聲
    - 他也。又對此之稱。如言不分彼此。故論語彼哉彼哉、為外之之詞。

## 彿

- 音拂(Fu)入聲
    - 與髴字通。彷彿。詳「彷」。

## 往

- 羽怳切(Wang)上聲
    - 赴也。去也。如言送往迎來。
    - 昔也。已過也。如言往日。又約舉前事曰往往。今言往往如此。猶言常常也。
    - 凡以物致人曰往。魏晉書翰文多用之。

## 征

- 讀如正(Cheng)平聲
    - 行也。杜甫有北征詩。自鳳翔至鄜州途中所作。鄜州在鳳翔東北。
    - 征伐也。上伐下曰征。謂以兵討之。正其罪也。
    - 取也。如征賦、征稅。古制取於民者。有布縷之征、粟米之征、力役之征。見（孟子）。

## 徂

- 讀如祚(Tsu)平聲
    - 往也。

## 待

- 音殆(Tai)上聲
    - 俟也。如俗言等待。
    - 遇也。如俗言接待、招待。

## 徇

- 音殉(Sun)去聲
    - 行示也。罰以示眾曰徇。
    - 順也。以身從物曰徇、如言貪夫徇財、烈士徇名。亦作殉。

## 很

- 讀如亨(Hen)上聲
    - 不聽從也。
    - 俗作凶惡字解。如言凶很。
    - 亦作貪字解。如言心很。
    - 作甚字解。如甚好曰很好。

## 徉

- 音羊(Yang)平聲
    - 彷徉。詳「彷」。
    - 徜徉。詳「徜」。

## 徊

- 音回(Hui)平聲
    - 徘徊。詳「徘」。

## 律

- 閭朮切(Lu)入聲
    - 律呂也。古時審音以律為率。黃鐘、太簇、姑洗、蕤賓、夷則、無射、為六律。大呂、夾鐘、仲呂、林鐘、南呂、應鐘、為六呂。截竹為管。以其長短粗細而分聲之高下。黃帝時伶倫造之。
    - 法也。如軍法曰軍律。刑書曰刑律。故以法繩之亦曰律。如言律以法令某條是也。
    - 一概亦曰一律。謂如法令之齊一也。

## 後

- 音后(Hou)上聲
    - 地位卑下也。前後。指所在之地而言。又先後。以時而言。
    - 後嗣也。（孟子）不孝有三。無後為大。
    - 語詞。如然後、而後。

- 荷漏切去聲
    - 後於人曰後。
    - 先此而後彼亦曰後。不及時謂之後時。

## 徐

- 習餘切(Su)平聲
    - 安行也。
    - 緩也。如言清風徐來。
    - 古九州之一。今山東南部江蘇安徽之北部皆其地。
    - 今市名。

## 徑

- 讀如經(Ching)去聲
    - 小路也。（論語）行不由徑。
    - 直也。如言直情徑行。見（禮記）。
    - 量圓體大小曰徑。過圓心以圓周為界之直線。過球心以球面為界之直線。皆曰直徑。半之則曰半徑。

## 徒

- 音途(T'u)平聲
    - 步行也。故步卒曰徒。如言公徒三萬。輦者亦曰徒。如言徒御不驚、是也。並見（詩經）。
    - 眾也。如言實繁有徒。古官名有司徒。主民眾之職。
    - 弟子曰徒。（論語）「非吾徒也」。猶俗言徒弟。又同黨曰徒黨。
    - 空也。如空手曰徒手。又徒博、徒涉、亦此義。
    - 但也。如孟子徒善、徒法、是也。又助詞。如言徒自苦耳。猶言枉然也。
    - 刑罰之一。舊制有罪發本省驛遞應役為徒。今之有期徒刑無期徒刑。皆監禁而罰令服役也。

## 得

- 音德(Te)入聲
    - 獲也。凡有求而獲皆曰得。又思索而悟曰心得。
    - 中也。所謀而中曰得計。又事之利弊亦曰得失。
    - 貪也。如言貪多務得。
    - 得意也。如言揚揚自得。
    - 合也。與人契合曰相得。

## 徘

- 音裴(P'ai)平聲
    - 徘徊。不進貌。又流連往復也。

## 徙

- 思倚切(Szu)通讀如洗(Si)並上聲
    - 遷居也。

## 徜

- 音常(Ch'ang)平聲
    - 徜徉。戲蕩也。

## 從

- 徂容切(T'sung)平聲
    - 相隨也。言從一而終、相從地下之類。
    - 所自也。如言從何說起、從此長往之類。
    - 聽受也。如言從諫如流。
    - 就也。置身其間曰從。如從事、從政。猶言服務也。

- 聚用切去聲
    - 從者也。如侍從、僕從。
    - 次也。次于至親曰從。如伯叔曰從父。姪曰從子。謂以類相從也。今同祖兄弟曰從兄弟。卽從父兄弟之簡稱。以次遞推曰再從、三從。所以別親疏也。
    - 刑律有首從。同黨之主謀者曰首。其附和者曰從。
    - 官品有正從。猶言正副也。

- 趨邕切平聲
    - 從容。舒緩貌。

- 足邕切(Tsung)平聲
    - 與縱橫之縱通。東西曰衡。南北曰從。戰國時有縱橫家。亦作從橫。

## 徠

- 勒孩切(Lai)平聲
    - 古文來字。

- 落代切去聲
    - 勞也。本作勑。今通用為招徠字。

## 御

- 讀如魚(Yu)去聲
    - 駕馭車馬曰御、如僕夫謂之御者。
    - 統治也。君臨天下曰臨御、御國。謂駕馭一切也。故天子所止皆曰御。如御某宮某殿、是也。
    - 侍也。御食謂侑食。諫官曰御史大夫。本親近之臣。嬪妃亦曰女御。
    - 舊制對於天子之敬稱。如御書、御製。
    - 止也。與禦通。

- 音迓(Ya)去聲
    - 相迎也。（詩）百兩御之。

## 徧

- 讀若變(Pien)去聲
    - 周帀也。如徧及、徧遊。

- ［解字］俗作遍。

## 徨

- 音皇(Huang)平聲
    - 彷徨。詳「彷」。

## 復

- 音伏(Fu)入聲
    - 還也。往而重返曰復。如言七日來復。又還原亦曰復原。
    - 報答也。猶言復命。今亦謂答書曰復書、報仇曰復仇。

- 音福入聲
    - 反覆也。重也。如言死者不可復生。謂再生也。亦讀浮去聲。（孟子）殆不可復。
    - 除也。免其徭役曰復。

## 循

- 音旬(Sun)平聲
    - 依也。遵守也。如言循法、循理。謂依法與理而順行之也。又良吏亦曰循吏。
    - 沿也。知言循牆而走。循山而南。亦與巡通。如巡行亦曰循行。無所作為曰因循。旋繞往來曰循環。亦此義。
    - 摩也。慰安其人之曰拊循。謂撫摩之俾得所。猶按物使平也。
    - 循循。有次敘貌。如言循循善誘。見（論語）。

## 徬

- 步浪切(P'ang)去聲
    - 依附也。

- 與傍通。
    - 與彷通。彷徨。亦作徬徨。

## 徭

- 音遙(Yao)平聲
    - 役也。古力役之征。

## 微

- 讀如未(Vei)平聲
    - 細也。如精微、微妙。謂精細不可思議也。
    - 輕薄也。如言微罪、微禮。

- 衰也。如衰甚曰式微。見（詩經）。
    - 隱也。不使人知曰微。如微服、微行。
    - 非也。無也。（論語）微管仲。吾其被髮左衽矣。

## 徯

- 音奚(Hsi)平聲亦讀上聲
    - 待也。
    - 與蹊通。徯徑。狹路也。

## 徵

- 讀若增(Cheng)平聲
    - 召也。召集亦曰徵集。憑年籍以充兵曰徵兵。別於募兵而言。又舊時國家以禮召賢曰徵辟。其被召者謂之徵君。
    - 證也。（論語）「杞不足徵也」。今亦謂壽相曰壽徵。
    - 成也。婚禮過聘。古曰納徵。謂納幣以成婚禮也。見（儀禮）。
    - 斂也。如徵賦、徵稅之類。與征通。

- 讀若止(Chih)上聲
    - 五音之一。五音。宮商角徵羽也。

- ［解字］中下从壬。壬音挺。

## 德

- 音得(Te)入聲
    - 道德也。人所以立身之道曰德。如德行、德性。
    - 善也。善之及人者曰德政、德化。
    - 惠也。如言醉酒飽德。見（詩經）。故盛恩亦曰德。如言無德無怨。
    - 四時旺氣也。如春曰盛德在木、夏曰盛德在火之類。見（禮月令)。
    - 國名。德意志之簡稱。在歐洲西部。

## 徹

- 讀如尺(Ch'eh)入聲
    - 通也。如貫徹、透徹。謂通達無阻也。
    - 周田賦之名。八家共井。各受田百畝。中為公田。通力合作。計畝均收。卽以公田所入為賦稅也。
    - 去也。（論語）「三家者以雍徹」。猶俗言收去也。
    - 取也。（詩）「徹彼桑土」。謂剝取桑皮也。

## 徼

- 音叫(Chiao)去聲
    - 循也。巡察也。徼道。謂徼巡之道。又邏卒亦曰游徼。
    - 邊塞也。古以木柵界外族曰邊徼。東北謂之塞。西南謂之徼。取徼遮之義也。

- 讀如叫平聲
    - 要求也。如徼福、徼幸。
    - 伺察也。（論語）惡徼以為知者。

- 音邀(Yao)平聲
    - 遮也。

## 徽

- 音揮(Hui)平聲
    - 美也。如稱頌他人曰音徽、風徽。其善行之流傳者曰遺徽。
    - 幟也。如王者改正朔。易徽號。徽謂旌旗之屬。今佩章曰徽章。稱人之別號、亦曰徽號。皆表識之義。
    - 繩也。三糾繩曰徽。琴軫本名徽。謂係弦之繩也。
    - 琴節曰徽。以琴長全體。三分損一。又三分益一。轉相增減以定五音高下之節。其表識處曰徽。全弦凡十三徽。

