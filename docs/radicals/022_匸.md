# 匸部

## 匸

- 讀如奚上聲
    - 覆藏之意。與匚字不同。

## 匹

- 譬一切(P'i)入聲
    - 計布帛之數曰匹。古以四丈為一匹。馬一頭亦曰一匹。俗亦作疋。
    - 偶也。如匹敵、匹儔。言此與彼平等而對合也。
    - 單隻亦曰匹。如匹夫、匹婦。

## 匾

- 音扁(Pien)上聲
    - 不圓貌。凡物體直徑小而橫徑大者。皆曰匾。本作扁。今謂竹器之圓形而淺薄者曰匾。
    - 以木板題字懸於門屏之上者。俗謂之匾。亦曰匾額。

## 匿

- 尼弋切(Ni)入聲
    - 藏也。凡不使人知曰匿。如逃匿、隱匿之類。

## 區

- 音驅(Ch'u)平聲
    - 猶類也。如區別。謂以類分別也。
    - 域也。地之分為界域者。皆曰區。又房屋一所亦曰一區。
    - 區區。小也。（左傳）「是區區者而不余畀」。今俗自稱曰區區。謙言卑末也。

- 音甌(Ngou)平聲
    - 古量名。四升為豆。四豆為區。見（左傳）。
    - 姓。

