# 冫部

## 冫

- 音冰平聲
    - 本作仌。冰古文之省。

## 冬

- 都翁切(Tung)平聲
    - 四時之一。自立冬（陽曆十一月八日）至立春（陽曆二月五日）為冬。我國習慣。以陰曆之十月、十一月、十二月為冬。歐美習慣。以陽曆十二月、一月、二月為冬。

## 冰

- 卑膺切(Ping)平聲
    - 水遇寒而凝也。凡流汁在攝氏寒暑表零度。華氏表三十二度。謂之冰點。
    - 喻清冷之義。如言一片冰心、面挾冰霜之類。

- ［解字］本作仌。冰乃凝字。後人以冰代仌字而以凝代冰。唐人李陽冰之冰。俗讀如凝者誤。

## 冱

- 音護(Hu)去聲
    - 寒凝也。

## 冲

- 黜邕切(Ch'ung)平聲
    - 木作沖。和也。深也。
    - 稚也。幼小在位曰冲。如成王自稱曰冲人。見（書經）。
    - 俗用與衝字通。如言一飛冲天。又干支中子午相冲、卯酉相冲。謂其方位對衝也。

## 冶

- 音也(Yeh)上聲
    - 鎔鑄也。鎔鑄鐵器之廠曰冶坊。
    - 美也。如言嫺冶、妖冶。又盛飾謂之冶容。凡冶字多言女態。故狎妓亦曰冶遊。

## 冷

- 羅猛切(Leng)上聲
    - 熱之反。參看「熱」。
    - 不和之義。如冷語、冷笑、冷眼旁觀之類。不熱哄之謂也。
    - 有清閒之意。如言冷官、冷署之類。又寂靜之義。如冷落、冷靜。
    - 有生僻之意。如僻字、僻典、皆曰冷。又談論不俗曰冷雋。

## 冽

- 音列(Lieh)入聲
    - 寒氣也。如言清冽。

## 准

- 主隕切(Chun)上聲
    - 有一定之意。如言准於某月某日是也。
    - 有比照之意。如刑律准盜論。謂雖與實犯有閒。而用此准彼也。
    - 有許可之意。如言准免本職之類。
    - 有據字之意。如准某部咨行之類。

- ［解字］准本俗準字。今公文書皆用准。惟準繩。標準字仍用準。

## 凇

- 讀如松(Sung)平聲
    - 寒氣結如珠也。北方多有之。謂之霧凇。亦讀去聲。

## 凊

- 讀如清(T'sing)去聲
    - 寒也。如言人子事親之禮。當冬溫而夏凊。見（禮記）。謂冬當致其溫。夏當致其涼也。

## 凋

- 音貂(Tiao)平聲
    - 半傷也。如言凋零、凋敝。

- ［解字］亦作彫。經傳或作雕。

## 凌

- 音陵(Ling)平聲
    - 積冰曰凌。

## 凍

- 妬甕切(Tung)去聲
    - 冰也。謂水因冷凝結也。
    - 凡液體之凝結者。俗亦謂之凍。
    - 礦石之晶瑩者。亦謂之凍。如青田石有青田凍、端石有魚腦凍之類。
    - 冷也。如凍餒。謂飢寒也。

## 凓

- 音栗(Li)入聲
    - 寒也。

## 凔

- 音剙(T'sang)去聲亦讀平聲
    - 寒也。如言凔凔凉凉。亦作滄。

## 凘

- 音斯(Szu)平聲
    - 冰解而流也。

## 澤

- 音鐸(To)入聲
    - 檐冰也。今亦謂之庭澤。

## 凜

- 音廩(Lin)上聲
    - 寒也。淒清也。

## 凝

- 宣澄切(Ning)平聲
    - 凡液體之物漸結為固體。皆曰凝。

## 【附錄】

### 决
- 俗決字。

### 凂
- 俗浼字。

### 凄
- 俗淒字。

### 凉
- 俗涼字。

### 凈
- 俗淨字。

### 减
- 俗減字。

### 凑
- 俗湊字。

### 凟
- 俗瀆字。

