# 豆部

## 豆

- 惰候切(Tou)去聲
    - 古食器。盛虀醢葅醬之屬。以木為之。
    - 穀類植物。其種甚多。如黃豆、赤豆、菉豆等皆是。黃豆。又稱大豆。赤豆、菉豆。又稱小豆。俗亦作荳。

## 豇

- 音江(Chiang)平聲
    - 豆名。蔓生。花淡青紫色。實有白、紅、紫、赤、斑駁、數色。長者二尺許。嫩時井莢供食。

## 豈

- 遣扆切(Ch'i)上聲
    - 反語辭。如豈可、豈敢。

- 可海切上聲
    - 與凱、愷、並通。凱歌、愷悌。古多作豈。

## 豉

- 讀如侍(Shih)去聲
    - 豆豉也。以豆如鹽造之名鹹豉。其不用鹽者名淡豉。

## 豋

- 音登(Teng)平聲
    - 禮器也。瓦豆謂之豋。見（爾雅）。

- ［解字］上從■從又。與登進之登異。

## 豌

- 音剜(Wan)平聲
    - 豆名。莖端有卷鬚。夏初開小花如蝶形。色淺紫。莢長寸許。子圓。其苗柔弱。葉對生。嫩時皆可食。

## 豎

- 音樹(Shu)上聲
    - 植立也。起偃曰豎。如俗言豎旗桿、豎牌坊之類。又書法以橫為畫。直為豎。
    - 童僕之未冠者曰豎。如牧豎、豎子。晉景公病夢二豎子。居肓之上。膏之下。見（左傳）。今人謂患病曰為二豎所困。本此。
    - 宮內小臣也。如內豎、嬖豎。
    - 卑瑣之義。如言豎儒。

- ［解字］俗作■、■、並非。

## 豐

- 音風(Feng)平聲
    - 豆之豐滿者也。故凡盛大者皆曰豐。如言豐盛、豐富。又事物加多曰從豐。
    - 茂盛也。如言長林豐草。
    - 歲熟曰豐。如言豐年。

## 豔

- 讀如鹽(Yen)去聲
    - 容色豐滿美好也。如嬌豔。又文詞藻麗亦稱豔體。如哀豔。
    - 羨慕也。如歆豔、豔羨。俗作艷。

## 【附錄】

### ■
- 俗豎字。

### 艷
- 俗豔字。

### ■
- 爵秩之秩本字。俗以十年為一秩。亦寫作■。

