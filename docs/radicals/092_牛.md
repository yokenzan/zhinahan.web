# 牛部

## 牛

- 宜求切(Niu)平聲
    - 家畜之大者。體肥重。性馴而力強。故農家多畜之。以助耕作。其肉與乳。皆為滋養品。種類甚多。毛色各異。其能泅水之水牛。惟中國與印度有之。
    - 星名。二十八宿之一。

## 牝

- 陛引切(Pin)亦讀如品(P'in)並上聲
    - 獸類之屬於陰性者。禽屬亦稱之。
    - 虛牝。謂虛谷也。（韓愈詩）「有似黃金擲虛牝」。言置之無用之地也。

## 牟

- 音謀(Mou)平聲
    - 取也。奪也。如牟利、侵牟。
    - 與麰邇。大麥也。來牟。見（詩經）

## 牡

- 模藕切(Mou)上聲
    - 獸類之屬於陽性者。禽屬亦偶稱之。（詩）雉鳴求其牡。

## 牢

- 音勞(Lao)平聲
    - 義牲之圈也。（詩）執豕於牢。
    - 牲也。牛曰太牢。羊曰少牢。
    - 堅固也。如言牢不可破。語本（韓文）。
    - 無聊曰牢。如牢愁、牢騷。
    - 監獄也。如言牢獄、監牢。

## 牣

- 音刃(Jen)去聲
    - 滿也。如言充牣。

## 牧

- 音目(Mu)入聲
    - 養牛人也。凡放飼牲畜皆曰牧。（孟子）今有受人之牛羊而為之牧之者。
    - 郊外謂之牧。見（爾雅）。
    - 養也。卑以自牧。見（易經）。言自卑尊人。謙讓之德也。
    - 官名。古稱牧伯謂九州之長。其後沿稱知州亦曰牧。謂直隸州曰直牧。

## 物

- 文拂切(Wu)入聲
    - 凡生天地間者。皆謂之物。通常分動物、植物、礦物、三類。皆謂之天然物。其以人功製成者。謂之人造物。
    - 事也。（詩）「有物有則。」謂有一事必有一種法則也。
    - 物色。訪求之意。謂欲得某種之形色方為合格也。

## 牮

- 音薦(Tsien)去聲
    - 屋宇傾斜。用重物曳而正之曰牮。

## 牯

- 音古(Ku)上聲
    - 牡牛也。俗謂牡牛之去勢者曰牯牛。

## 牲

- 音生(Sheng)平聲
    - 犧牲也。養之曰畜。用之於祭祀賓客曰牲。

## 牴

- 音邸(Ti)上聲
    - 與抵通。觸也。如角牴古之雜技。相觸為戲也。亦作觝。

## 牸

- 音字(Tzu)去聲
    - 牝牛也。

## 特

- 憎劾切(Te)亦讀如忒(T'e)並入聲
    - 一牲曰特。
    - 猶單獨之意。如言特立獨行。言不阿附他人也。
    - 事物之異於眾者皆謂之特。如言特色之類。
    - 專為一事而設者曰特。如特示。特白。言專為此事使人之注意也。
    - 但也。

## 牼

- 音鏗(K'eng)平聲
    - 華牼。春秋人名。見（左傳）。宋牼。戰國人名。見（孟子）。

## 牽

- 音愆(Ch'ien)平聲
    - 引牲畜使前行也。凡進退不能自由者亦曰牽。如牽絆、牽率。
    - 拘也。如言拘文牽義之類。

- 讀若譴去聲
    - 挽舟索也。今通作縴。

## 牾

- 五路切去聲
    - 逆也。與忤、捂通。本作牾。

## 牿

- 姑沃切(Ku)入聲
    - 牛馬牢也。

## 犀

- 音四(Si)平聲
    - 獸名。較象略小。角生鼻端。印度所產者祇一角。非洲所產者二角。縱列一前一後。角堅緻。可以製器。中國并用為藥品。其皮皺襞極堅厚。古人恆用以製甲。
    - 犀利。猶言堅利。指兵器而言。

## ■

- 俗讀如孛。如烏■牛之類。字書無此字。當是牸字之誤。

## ■

- 音梨(Li)平聲
    - 耕具也。可以發土絕草根者。其刃謂之耜。以鐵為之。裝置曲木之柄。謂之耒。或用牛挽。或用人力推之。
    - 牛雜文也、（論語）■牛之子。
    - 謂老人曰■老、見（書經）。

- 音留(Liu)平聲
    - ■然。堅確之意。如言■然有當。謂合於情理也。語本（莊子）。

## 犍

- 音健(Chien)去聲亦音乾(Ch'ien)平聲
    - 牛之去勢者。又犍為。縣名。在四川。

## 犎

- 音封(Feng)平聲
    - 野牛也。領上肉墳起如■■者。見(爾雅註)。

## 犒

- 音靠(K'ao)去聲
    - 餉軍也。今亦謂賞勞曰犒。

## 犖

- 讀如落(Le)入聲
    - 牛雜色曰駁犖。亦借用為他物之雜色者。
    - 犖犖。事分明也。如言犖犖大者。語本（史記）。
    - 卓犖。超絕也。

## 犛

- 音茅(Mao)平聲
    - 犛牛。牛之一種。出甘肅臨洮。其尾毛甚長。古人取之以飾旌旄。前清時所用雨纓、亦以此為之。其紅色則茜汁所染也。亦讀如釐。

## 犢

- 音獨(Tu)入聲
    - 小牛也。老牛■犢。出（後漢書）。以喻人之愛子也。

## 犧

- 音羲(Hsi)平聲
    - 宗廟之牲也。色純曰犧。
    - 成湯禱雨。以身為犧牲。今人因謂拚棄一切曰犧牲。

## 【附錄】

### ■
- 犛或作■。

### 犁
- 同■。

### 觕
- 同粗、

### ■
- 同奔。

