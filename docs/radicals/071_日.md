# 日部

## 日

- 仁逸切(Jih)入聲
    - 恆星之一。光熱極烈。自轉而具吸力。地球及諸行星。均環繞之以成歲時。
    - 一晝夜曰日。卽地球自轉一周也。如言一年三百六十五日。
    - 晝也。對夜而言。如言夜以繼日。又泛指時日而言。如往日、來日、異日之類。
    - 國名。日本之簡稱。在中國之東。亦稱東洋。

## 旦

- 得案切(Tan)去聲
    - 早也。天明時曰旦。如平旦。猶言平明。又旦夕。猶言朝夕。
    - 戲劇腳色之名。宋雜劇有裝旦。謂假裝婦人也。今統稱扮演婦人者為旦。

## 旨

- 音指(Chih)上聲
    - 美也。如美酒曰旨酒。美味曰甘旨。
    - 意也。如題旨、文旨。謂其本義也。亦作恉。
    - 詔告也。專制時代皇帝告諭臣民之詞曰旨。

## 早

- 子襖切(Tsao)上聲。
    - 晨也。如晨食曰早餐。
    - 先也。未及其時曰早。如言早為之備、早知如此之類。

## 旬

- 音巡(Sun)平聲
    - 十日也。一月三旬。初一至初十為上旬。十一至二十為中旬。二十一至月杪為下旬。俗有世間一年天上一日之說。說祝壽亦以一秩為一旬。如言七旬、八旬。謂七十歲八十歲也。
    - 徧也。（詩）「來旬來宣」。謂徧歷以宣布德意也。

## 旭

- 音勖(Hsu)入聲
    - 日出光明貌。

## 旰

- 音幹(Kan)去聲
    - 晚也。日旰。猶言日暮。俗讀如翰。

## 旱

- 荷嬾切(Han)上聲
    - 天久不雨也。如言亢旱。
    - 與水字對。俗謂陸路曰旱道。所以別於水道也。

## 旺

- 讀如王(Wang)去聲
    - 光美也。
    - 凡物之始盛皆曰旺。如興旺、盛旺。

## 旻

- 讀如閔(Min)平聲
    - （爾雅）「秋為旻天」。故沿稱天空曰蒼旻、穹旻。

## 昂

- 音卬(Ngang)平聲
    - 高舉也。如舉首曰昂首。俯仰曰低昂。態度高伉曰軒昂、昂藏。意氣奮發曰激昂。
    - 物值高曰昂。如言故昂其價。

## 昃

- 音側(Tse)入聲
    - 日過午也。

## 昆

- 姑溫切(Kun)通讀如困(K'un)平聲
    - 後嗣也。如言垂裕後昆。後昆。謂後嗣子孫也。
    - 兄也。如言昆玉、昆仲。皆指兄弟而言。
    - 眾也。蟲之種類最眾。故曰昆蟲。

## 昇

- 音升(Sheng)平聲
    - 日上也。今用與升字同。凡上進皆曰昇。

## 昉

- 音仿(Fang)上聲
    - 旦始明也。今用與始字同。如昉此。謂始此也。

## 昊

- 音浩(Hao)上聲
    - （爾雅）「夏為昊天」。故沿稱天空曰蒼昊。

## 昌

- 蚩央切(Ch'ang)平聲
    - 當也。美言也。（書）「禹拜昌言」。今謂直陳無所忌諱曰昌言。
    - 盛也。如昌明、昌熾。

## 明

- 音鳴(Ming)平聲
    - 光明也。如明星、明月。又民族開化曰文明。
    - 清明也。不為外物所蔽曰明。如聖明、高明、明察、明鑒之類。舊稱長官曰明公、明府等。亦此義。
    - 顯露也。如言發明新理、自明心曲之類。故事之確鑿曰明明如此。無所隱諱曰光明磊落。不畏人知曰明目張膽。
    - 謂目曰明。喪目曰喪明。子夏喪其子而喪其明。見（禮記）。今謂人殤子曰喪明之痛。本此。
    - 始旦曰明、如平明、遲明。故謂次日曰明日。猶言復旦也。又明年。明春等。皆沿此義。
    - 謂神明曰明。如死者所用之物曰明器。
    - 朝代名。明太祖朱元璋代元有天下。改號曰明。（公元一三六八年。）凡十六帝、二百七十六年。滿清繼之。

- ［解字］左从目者別為一字。視也。音同義異。古文作朙。

## 昏

- 呼溫切(Hun)平聲
    - 日冥也。日入為昏。如黃昏、昏夜。
    - 闇昧也。不明事理曰昏憒糊塗。
    - 娶妻之禮曰昏禮。以昏為期。故名。今別作婚。又妻父曰昏。壻父曰姻。見（左傳注）。故兩家相謂曰婚姻。

- ［解字］亦作昬。

## 易

- 音亦(I)入聲
    - 交易也。彼此以財物互換曰貿易。
    - 變更也。如言以暴易暴。
    - 經名。古卜筮之書。有連山、歸藏、周易。謂之三易。今但存周易。卽易經。
    - 辟易。謂卻退也。如言辟易數里。見（史記）。

- 讀如異去聲
    - 不難也。（孟子）事在易而求諸難。
    - 和平也。如言平易近民。
    - 治也。（孟子）易其田疇。

## 昔

- 西益切(Si)入聲
    - 古也。前也。對今而言。如言昔者、昔日。
    - 夜也。一昔。猶言一夜。見（左傳）。樂府有昔昔鹽。猶言夕夕引。

## 昕

- 音欣(Hsin)平聲
    - 朝也。日將出也。如昕夕。猶言早暮。

## 星

- 西經切(Sing)平聲
    - 星球也。通常分五種。經常者為恆星。繞恆星者為行星。繞行星者為衛星。其隱現不常者為彗星。移動如箭者為流星。在學理上本兼包日月地球而言。如日卽恆星之一。地球卽繞日之行星。月卽繞地球之衛星。通俗則專謂晴夜天空之小光點為星。皆距地極遠之星球也。
    - 星以夜見。日將出則星漸隱。故喻事物之稀少曰寥落晨星。
    - 星小而繁。故物數微細曰零星。雜物肆亦稱星貨舖。陳列繁碎之義。又星星。猶言點點。如言星星白髮、是也。
    - 術數之一種。古以星象占驗吉凶謂之星家。後又以人之生年月日按星宿推算運數。謂之星士。如稱醫、卜、星、相、是也。
    - 星名。二十八宿之一。

## 映

- 讀如英(Ying)去聲
    - 明也。謂光輝之反射也。

## 春

- 出諄切(Ch'un)平聲
    - 四時之一。自立春（陽曆二月四或五日）至立夏（陽曆五月六或七日）為春。我國習慣。以陰曆之正月二月三月為春。歐美習慣。以陽曆之三月四月五月為春。
    - 春為四時之首。萬物有欣欣向榮之象。故言少壯之年齒曰青春。意興活潑曰春氣。醫生愈病曰妙手回春。
    - 酒名。唐人多謂酒曰春。如言玉壼買春。
    - （周禮）「仲春之月。令會男女。」故以仲春為婚嫁之期。因謂女子思嫁曰懷春。

## 昧

- 暮佩切(Mei)去聲
    - 冥也。如昧旦、昧爽。謂天將明未明時也。
    - 不明事理亦曰昧。如冒昧、昏昧。
    - 三昧。梵語。猶言正定。謂屏絕諸緣專一虛寂也。本釋教修養之法。如言游戲三昧。謂入定出定。純任自然。今亦謂奧妙之處曰三昧。如懷素工艸書。自謂得艸書三昧、是也。

## 昨

- 字咢切(Tso)入聲俗讀如乍
    - 隔一宵曰昨。如昨日、昨夜

- 引伸之去年亦曰昨歲。

## 昭

- 音招(Chao)平聲
    - 光明也。著也。章章在人耳目間曰昭章、昭著。
    - 著明之也。發其覆曰昭。如平反冤獄曰昭雪。
    - 宗廟之次。中為祖廟。其次居左為昭。又其次居右為穆。一左一右。順次而下。如天子七廟。則三昭三穆。諸侯五廟。則二昭二穆也。

## 是

- 音氏(Shih)上聲
    - 非之對。公認為適當者也。又政治之方針曰國是。
    - 此也。指定之詞。（孟子）非是之謂也。

## 昳

- 音耋(Tieh)入聲
    - 日昃也。

## 昂

- 音卯(Mao)上聲
    - 星名。二十八宿之一。

## 昶

- 音敞(Ch'ang)上聲
    - 日長也。

## 晁

- 古朝字。

- 與鼂通。姓也。漢鼂錯或作晁錯。

## 時

- 石怡切(Shih)平聲
    - 四時也。春夏秋冬為四時。
    - 時代也。如言彼一時此一時。
    - 一日分為十二時。以十二支配之。今分初正為二十四小時。
    - 常也。如言時有不適。謂常常如此也。
    - 適於其時者曰時、如時務、時宜。
    - 機會也。如言乘時而起。

## 晉

- 卽印切(Tsin)去聲
    - 進也。如孟晉。猶言勉進。見（班固賦）。
    - 朝代名。晉武帝司馬炎受魏禪而有天下。改國號曰晉。（公元二六五年）凡十五帝、一百五十六年。禪位於宋。

- 五代時。石敬瑭繼後唐為帝。國號晉。（公元九三六年）史稱後晉。凡二主、十一年。減於遼。
    - 國名。周成王封弟叔虞於唐。其子徙居晉。在今山西太原縣東北。春秋時。奄有今山西東部及河北西部之地。後為大夫趙、韓、魏、三家所分。故今稱山西省曰晉。

- ［解字］本作㬜。俗亦作𣈆。

## 晌

- 始養切(Shang)上聲讀如向
    - 晌午也。俗語用之。垂及午或剛過午之義。
    - 半晌。猶言片時也。
    - 東北諸省地以晌計。一晌之地。當弓地七畝。或謂盡一日之所種曰晌。見（柳邊紀略）。

## 晏

- 讀如燕(Yen)去聲
    - 天清無雲也。如承平無事曰清晏。
    - 晚也。（論語）何晏也。
    - 安也。

## 晚

- 武遠切(Wan)上聲
    - 日暮也。凡遲暮皆曰晚、如暮年曰晚年。歲闌曰歲晚。
    - 後也。如言相見恨晚。
    - 後進對於先輩自稱曰晚生。簡言之曰晚。

## 晝

- 智宥切(Chou)去聲
    - 日間也。地球向日為晝。背日為夜。

## 晞

- 音希(Hsi)去聲
    - 乾也。（詩）白露未晞。
    - 將旦時也。（詩）東方未晞。

## 晡

- 音逋(P'u)平聲
    - 申時也。日過午後為晡。

## 晢

- 音折(Cheh)入聲
    - 明也。亦作晣。

- 音制(Chih)去聲
    - 星光也。見（詩經）。

## 晤

- 音誤(Wu)去聲
    - 對也。如相見曰晤面。

## 晦

- 音誨(Hui)去聲
    - 陰曆每月之末日也。詳「月」。
    - 昏暗也。（詩）「風雨如晦」。文義不明亦曰晦。隱居不求聞達曰養晦、韜晦。

## 晨

- 音臣(Ch'en)平聲
    - 早也。日初出也。如清晨。

## 晟

- 音盛(Sheng)去聲
    - 明也。

## 晬

- 作晦切(Tsui)去聲
    - 周年也。子生一歲曰周晬。

## 普

- 音浦(P'u)上聲
    - 博也。徧也。普及。謂徧及。如教育普及之類。
    - 國名。普魯士之簡稱。在歐洲。今為德意志之一部。

## 景

- 紀影切(Ching)上聲
    - 形色分配而有趣致曰景。如風景、景物。
    - 境也、今亦謂處境豐嗇曰光景。
    - 慕也。如想望其人曰景仰。
    - 大也。（詩）以介景福。

## 晰

- 音析(Si)入聲
    - 明也。如明晰。謂明辨也。亦作晳。

## 晴

- 音情(Ts'ing)平聲
    - 雨止雲散曰晴。

## 晶

- 音精(Tsing)平聲
    - 精光也。物體透明有光曰晶瑩。
    - 水晶。石之似玉而透明者。亦簡稱晶。如紫晶、墨晶之類。又礦質結合成粒曰結晶。

## 晷

- 音軌(Kuei)上聲
    - 日景也。如言晷刻。
    - 以表度日也。測日景以定時刻之器曰日晷。

## 智

- 音置(Chih)去聲
    - 愚之反。明事理也。凡多計慮謀略技巧者。皆謂之智。

## 晾

- 音亮(Liang)去聲
    - 晒晾也。就通風處吹乾之曰晾。

## 暄

- 音萱(Hsuan)平聲
    - 日煖也。主客酬答曰寒暄。謂問天氣之溫涼也。

## 暇

- 音夏(Hsia)去聲
    - 閑也。如言好整以暇。示人不悤遽也。見（左傳）。
    - 無事之時曰暇日。如言無暇及此。無空閒之時也。

## 暈

- 音運(Yun)去聲
    - 日月四周之光氣也。
    - 俗謂昏厥曰暈。

## 暉

- 呼威切(Hui)平聲
    - 光也。日色也。今與煇輝字通用。（孟郊遊子吟）「誰言寸艸心。報得三春暉。」喻父母之恩。罔極難報也。今謂父母存日曰春暉。本此。

## 暋

- 音愍(Min)上聲
    - 強也。如言暋不畏死。見（書經）。

## 暌

- 枯圭切(K'uei)平聲
    - 違也。暌違。謂相離隔也。

- ［解字］本作睽。从目。說文。睽。目不相視也。一說睽孤之睽从目。睽違之睽从日。見（正韻牋）。今兩字多通用。

## 暍

- 音謁(Yeh)入聲
    - 傷暑也。

- 音喝(He)入聲
    - 熱也。

## 暑

- 音黍(Shu)上聲
    - 熱也。盛夏曰暑。

## 暖

- 乃管切(Nuan)上聲
    - 溫也。如言寒暖。又暖帽、暖鍋等。亦此義。
    - 冷者使勢亦曰暖。如暖壽、暖房。皆熱鬧之義。

- ［解字］本入煗。或作煖。

## 暗

- 阿紺切(An)去聲
    - 不明也。亦作闇。
    - 凡不使人易知曰暗。如暗探、暗殺、暗炮臺、暗射地圖之類。

## 暘

- 音陽(Yang)平聲
    - 日出也。
    - 晴

- 謂之暘。如言雨暘時若。見（書經）。謂陰晴調和也。

## 暝

- 音冥(Ming)平聲
    - 晦也。

- 寐定切去聲
    - 夜也。謂日已冥之時也。

## 暢

- 音鬯(Ch'ang)去聲
    - 達也。如通暢、暢快。
    - 充也。盡情酣適曰暢。如暢飲、暢敘。

## 暫

- 字暗切(Tsan)去聲
    - 不久也。須臾也。如言暫時、暫且。

## 暮

- 音慕(Mu)去聲
    - 日將入時也。
    - 喻時之垂盡也。如年老者曰暮年。歲闌曰歲暮意氣衰頹曰暮氣。

- ［解字］本作莫。

## 暱

- 音匿(Ni)入聲
    - 親近也。如言暱就。亦作昵。

## 暴

- 音抱(Pao)去聲
    - 酷也。凶惡之義。如貪暴、暴虐。謂盜賊曰暴客。見（易經）。
    - 害也。如言暴殄天物。謂殘滅不加愛惜也。
    - 疾也。如言疾風暴雨。謂猝然而至也。俗亦謂驟寒曰暴冷。驟富曰暴發。
    - 暴虎。謂空手搏虎也。見（詩經）。

- 音僕(P'u)入聲
    - 曬也。如言一暴十寒。見（孟子）。俗通作曝。
    - 顯也。宣示於眾曰暴。（孟子）暴之於民而民受之。

- ［解字］下从四點與恭字異。

## 暵

- 音罕(Han)上聲亦讀去聲
    - 曝也。

## 暭

- 音浩(Hao)上聲
    - 明也。

## 暹

- 音纖(Sien)平聲
    - 日光升也。
    - 暹羅。國名。古分暹與羅斛二國。後合為一。故名。今稱泰國。在亞洲東南隅。越南之西。緬甸之東。

## 暾

- 音吞(T'un)平聲
    - 日始出也。

## 曀

- 音翳(I)去聲
    - 陰而風也。

## 暨

- 音既(Chi)去聲
    - 及也。
    - 至也。（書）「朔南暨」。謂南北之境。皆極其所至也。
    - 暨暨。果毅貌。

## 曆

- 音歷(Li)入聲
    - 日月星辰之躔次曰曆。故推步以定歲時節氣。謂之曆法。刊行紀時之書。俗稱曆本。我國舊曆。以地球自轉紀日。月遶地球紀月。地球遶日紀年。西人名為陰曆。以其特異之點在紀月也。今採月西曆。紀日紀年與舊曆同。析一年為十二月。自二十八日至三十一日不等。以其專用太陽紀年。故稱陽曆。

- ［解字］中从秝下从日。亦從止作歷。前清時避高宗夕曆諱。多作𠪱。

## 曇

- 音覃(T'an)平聲
    - 雲布也。
    - 釋典稱佛曰瞿曇。譯義為甘蔗。其先世本姓瞿曇。後乃姓釋也。

## 曈

- 音同(T'ung)平聲
    - 曈曈。日初出也。

## 曉

- 喜杳切(Hsiao)上聲
    - 曙也。天明曰曉。侵晨亦曰破曉。謂將明未明之際也。
    - 知也。如俗言曉得。知之審曰曉暢。如言曉暢事機之類。
    - 白也。告知也。如出示曉諭。

## 曏

- 音向(Hsiang)去聲
    - 曩也。亦與向同。

## 曖

- 音愛(Ngai)去聲
    - 晻曖。暗貌。

## 曙

- 音署(Shu)去聲
    - 曉也。東方明也。

## 曚

- 音蒙(Meng)平聲
    - 曚曨。日未明也。

## 曛

- 音熏(Hsun)平聲
    - 日入餘光也。如夕曛、斜曛。

## 曜

- 音耀(Yao)去聲
    - 日光也。亦作燿、耀。日月五星曰七曜。見（穀梁傳）。日本稱星期七日為七曜日。因古代巴比倫舊俗。以此七日分祀七星。後傳入歐洲。宗教家通用之。為禮拜之節。仍沿其義以定名。日本又從西文譯意也。

## 曝

- 音僕(P'u)入聲
    - 曬也。本作暴。

## 曠

- 音壙(K'uang)去聲
    - 空明也。遠闊也。如曠野、曠蕩。
    - 空缺也。如言曠課、曠職。

## 曦

- 音羲(Hsi)平聲
    - 日色也。

## 曨

- 音籠(Lung)平聲
    - 曈曨。詳「曈」。
    - 曚曨。詳「曚」。

## 曩

- 讀如囊(Nang)上聲
    - 昔也。猶言前者。

## 曬

- 音洒(Shai)去聲
    - 曝物也。

## 【附錄】

### 旧
- 俗舊字。

### 旹
- 古文字。

### 旾
- 春本字。

### 昚
- 古文慎。

### 昜
- 同陽。

### 昬
- 同昏。

### 晋
- 俗晉字。

### 晒
- 俗曬字。

### 晜
- 同昆弟之昆。

### 㫺
- 昔本字。

### 晳
- 同晰

### 暎
- 俗映字。

### 㬉
- 同暖。

### 曡
- 疊本字。

### 昵
- 同暱。

