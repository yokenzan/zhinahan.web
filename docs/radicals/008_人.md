# 人部

## 人

- 日寅切(Jen)平聲
    - 動物之最高等者。謂之人類。
    - 己之對。他人、眾人、皆曰人。如言無人我之見。謂不分彼此也。

## 什

- 音十(Shih)入聲
    - 與十同。（孟子）或相什百。
    - 古軍隊以五人為伍。二伍謂之什。
    - 篇什也。詩之雅頌。以十篇為一卷。故曰什。
    - 什物。謂器之常用者。其數非一。故云什。見（史記注）。

## 仁

- 音人(Jen)平聲
    - 人所以為人之理也。愛人無私者謂之仁。
    - 果核中實曰仁。如桃仁、杏仁。本作人。
    - 手足痿痹不能運動曰不仁。

## 仃

- 音丁(Ting)平聲
    - 伶仃。獨行貌。

## 仄

- 札色切(Tse)入聲
    - 傾也。如反仄。亦作側。
    - 狹也。如偪仄、仄陋。
    - 字之四聲分平仄。平聲為平。上去入聲為仄。

## 仆

- 音赴(Fu)去聲
    - 偃也。猶言跌倒伏地也。亦讀若樸。

## 仇

- 音求(Ch'iu)平聲
    - 讎敵也。如復仇。
    - 恨也。如仇視。

## 今

- 基音切(Chin)平聲
    - 現在也。對古之稱

- ［解字］从亼从。俗作今非。

## 介

- 皆械切(Chieh)去聲
    - 際也。居於二者之間曰介。古者主有擯。客有介。介傳賓主之言。猶後世之通事。今兩方之居間曰媒介、紹介。本此。
    - 助也。（詩）以介眉壽。
    - 堅確也。如守義不屈曰耿介。
    - 甲也。介冑。即甲冑。水族有甲者。亦謂之介屬。
    - 大也。今稱人之弟曰貴介弟。亦曰介弟。語本（左傳）。
    - 側畔也。如言江邊曰江介。
    - 个人也。如言一介行李。一介。謂一夫也。見（左傳）。
    - 與芥通。細故曰纖介。謂纖細如芥子也。今言介意、介懷。本此。故心有所怏曰介介、猶言耿耿。見（後漢書）。

## 仍

- 日蠅切(Jeng)平聲
    - 因也。如言仍舊。
    - 頻也。如饑饉仍臻。言饑饉重疊也。

## 仔

- 音子(Tzu)上聲
    - 任也。仔肩。猶言責任。亦讀平聲
    - 仔細。猶言底細。謂詳審無遺也。亦作子細。（杜甫詩）醉把茱萸子細看，是也。
    - 廣東人謂物之幼小者曰仔。讀若宰。

## 仕

- 事矣切(Shih)上聲
    - 宦也。出就官職曰仕。如言筮仕、致仕。

## 他

- 託阿切(T'o)平聲
    - 彼也。別乎此者皆謂之他。如言他人、他處、他事。
    - 異心也。（詩）「之死矢靡他」。謂誓死不二也。

## 仗

- 音丈(Chang)上聲
    - 兵器總名。故兩軍相交曰開仗。又儀仗。即鹵簿。謂貴顯出門。侍從執兵器為衛也。
    - 憑倚也。憑藉勢力曰依仗。讀去聲。

## 付

- 夫務切(Fu)去聲
    - 授與也。如言付託之類。
    - 貨財之支出亦曰付。

## 仙

- 讀若先(Sien)平聲
    - 道家之辟穀修養能長生不老者曰仙。
    - 庸凡之對稱。非尋常所及者。皆謂之仙。杜甫有（飲中八仙歌）。
    - 稱頌死者謂之仙。如言仙逝、仙去之類。
    - 香港錢幣名。十仙為一毫。

## 仝

- 道書同字。人名盧仝、關仝字。皆當作仝。

## 仞

- 音刃(Jen)去聲
    - 古以周尺八尺為仞。合營造尺六尺四寸八分。

## 仡

- 義乞切通讀如乞(Ch'i)入聲
    - 仡仡。壯勇貌。

## 代

- 渡礙切(Tai)去聲
    - 更也。如寒暑迭代。謂冬夏相遞更變也。
    - 替也。如言代理。算學之代數、文體之代名詞。皆此義。
    - 世也。王者易姓受命謂之代。如言漢代、唐代。父子相繼亦謂之代。如言三代。謂曾祖、祖、父、是也。

## 令

- 吏映切(Ling)去聲
    - 命也。諭言也。關於政治上有所布告曰令。
    - 時令也。如春令、夏令。
    - 官名。長也。秦置縣長為令。故舊稱縣長曰縣令。
    - 善也。稱人之親屬曰令兄、令弟。譽之以示敬也。
    - 詞曲之一種。如短調曰小令。
    - 游戲之事。立一定式、俾眾奉行者亦曰令。如迺令之類。

- 離盈切平聲
    - 使之也。如言令人起敬。
    - 廝役曰使令。

- ［解字］俗作令。

## 以

- 逸里切(I)上聲
    - 為也。（論語）「視其所以」。謂注意其平日之行為也。
    - 用也。如言以小易大、以疏間親之類。
    - 因也。（詩）「何其久也。必有以也。」猶言所以然之故。

- ［解字］本作目。

## 仰

- 擬兩切(Yang)上聲
    - 舉首向上也。如言俯仰。
    - 以尊命卑曰仰。公文書上行下用之。
    - 敬慕之曰仰。如言久仰大名。

- 膩漾切去聲
    - 依賴他人曰仰。猶言仰仗。

## 仲

- 柱鳳切(Chung)去聲
    - 中也。位在中也。如春有三月。陰曆正月曰孟春。二月曰仲春。三月曰季春。
    - 兄弟長幼之次曰伯仲叔季。

## 仳

- 讀如披(P'i)上聲
    - 離別之意、仳離。見（詩經）。今言人夫婦離異者多用之。

## 仵

- 音午(Wu)上聲
    - 偶敵也。或作伍。
    - 舊時衙役有仵作。所以檢人死傷。據以定犯人情罪之輕重也。

## 件

- 技演切(Chien)上聲
    - 分也。物別也。如言物件、件頭。猶言事物之各項也。俗號物數曰若干件。

## 价

- 音介(Chieh)去聲
    - 善也。大也。（詩）价人維藩。
    - 與介同。佋价。猶紹介也。

## 任

- 音壬(Jen)平聲
    - 誠篤也。以恩相信曰任。
    - 堪也。如言無任懸系。無任。猶言不勝也。
    - 擔負也。如言任勞、任怨。謂負荷其責也。

- 日蔭切去聲
    - 事也。職務也。官所守之職亦曰任。如就職曰赴任。
    - 用也。謂登進其人以事權相屬也。如命官亦曰任命。
    - 聽其所為也。如言任意、任便。

## 仿

- 音紡(Fang)上聲
    - 仿佛。見不審貌。與彷彿、髣髴同。
    - 與倣通。傚也。如言仿造、仿古。

## 企

- 讀若棄(Chi)去聲亦讀上聲
    - 舉踵望也。如言無任翹企。謂翹首企足以待也。亦作跂。
    - 凡有所期望皆曰企。如圖謀事業。謂之企業。

## 伉

- 音抗(K'ang)去聲
    - 伉儷。配耦也。故稱夫婦曰伉儷。

## 伊

- 乙飢切(I)平聲
    - 彼也。伊人。猶言彼人也。

## 伍

- 音五(Wu)上聲
    - 古五人為伍。如言隊伍、行伍。
    - 與眾雜處曰伍。漢韓信降爵為侯。自慚與噲等伍。謂與樊噲等並列也。見（史記）。
    - 借為數目五字。

## 伋

- 音急(Chi)入聲
    - 子思名。孔子孫也。

## 伎

- 音技(Chi)上聲
    - 才也。如言伎能、伎巧、伎倆。
    - 妓女之妓今亦作伎。

## 伏

- 音服(Fu)入聲
    - 偃也。謂以面向下也。
    - 匿藏也。如伏兵。謂藏兵以伺敵也。
    - 服也。俯首認過。謂之伏罪。
    - 時令之名。夏至後三庚為初伏。四庚為中伏。立秋後初庚為末伏。所謂三伏是也。

- ［解字］右从犬。从大者音大。別為一字。

## 伐

- 音罰(Fa)入聲
    - 以兵攻擊人也。
    - 擊也。如擊鼓曰伐鼓。
    - 斫也。如斫木曰伐木。凡用器及物皆曰伐。如鑿冰曰伐冰。發蛟曰伐蛟。
    - 功也。伐閱與閥閱同。古者功有五等。明其功曰伐。積日曰閱。
    - 自稱其功曰伐。（論語）孟子反不伐。
    - 攻殺擊剌也。今行陣之言步伐。語本（書經）。

## 休

- 希優切(Hsiu)平聲
    - 美善也。慶也。亦作庥。
    - 休息也。唐法凡仕于官者。十日一休沐。謂之旬休。
    - 終止也。如俗語罷休。
    - 致仕曰休。故以原官歸老曰休致。
    - 古出妻曰休。與妻離異之書曰休書。

## 伙

- 與火同。古軍隊以十人同食。謂之火伴。謂同舉火以炊也。俗作伙伴。如言合伙、散伙。又俗亦稱什物曰傢伙。

## 全

- 從員切(Ts'uan)平聲
    - 完也。具也。如言十全。謂完備無所欠缺也。
    - 統括之詞。如言全國、全省。
    - 保全也。如言句全性命、全活甚多之類。

- ［解字］上本从入作全。今通从人。

## 伯

- 音百(Pe)入聲
    - 長也。長兄曰伯。伯仲叔季。兄弟相次之先後也。
    - 父之兄曰伯。父亦簡稱曰伯。凡稱父執皆曰伯。婦人稱其夫之兄亦曰伯。
    - 舊制五等爵之第三等曰伯。

- 布亞切(Pa)去聲
    - 與霸同。五霸。本作五伯。

## 估

- 音古(Ku)上聲
    - 論貨物也。如言估價、估量。

## 伱

- 讀如泥(Ni)上聲
    - 汝也。亦作你。

## 伴

- 讀如盤(Pan')上聲
    - 侶也。如言同伴。
    - 陪也。如言伴食、伴讀。

## 伶

- 音零(Ling)平聲
    - 伶倫。古樂師。故號樂官曰伶官。稱演戲者曰優伶。
    - 獨也。如言伶仃孤苦。
    - 伶俐。黠慧也。

## 伸

- 音申(Shen)平聲
    - 舒也。如言伸展、引伸。
    - 理也。謂屈者使直也。如俗言伸冤。

## 伺

- 音笥(Sau)去聲亦讀如雌(Tz'u)平聲
    - 偵候也。察也。謂專司察人之舉動也。

## 伻

- 音繃(Peng)平聲
    - 使也。

## 似

- 習齒切(Szu)上聲
    - 肖也。
    - 嗣也。謂子孫曰似續。語本（詩經）。
    - 奉也。（賈島詩）「今日把似君。誰有不平事。」今書畫款之寫奉某某。亦曰寫似。
    - 擬議未定之詞。如言似乎、似應之類。

## 伽

- 音茄(Chia)平聲
    - 梵語稱釋氏曰僧伽。
    - 伽楠。香名。亦作琪楠。

## 佃

- 音田(T'ien)平聲亦音電(Tien)去聲
    - 治田也。故農夫賃田而耕曰佃戶。
    - 田獵也。（易）以佃以漁。

## 但

- 徒旱切(Tan)上聲
    - 轉語詞。猶言特也。第也。
    - 獨字之義。猶言祇也。如言不但如此之類。

## 佇

- 音宁(Chu)上聲
    - 久立也。

## 佈

- 音布(Pu)去聲
    - 徧也。謂宣告於眾曰佈告。通作布。

## 位

- 喻纇切(Wei)去聲
    - 所也。謂其所處之地位。如方位、爵位。
    - 安其所曰位。如言位置。
    - 敬詞。稱人曰位。如言諸位、各位。

## 低

- 音氐(T'i)平聲
    - 高之反。卑下也。
    - 俯也。如俯首曰低頭。又低回。反覆思慕之意。謂俯首徘徊不能決也。
    - 聲輕曰低。如低語、低唱。

## 住

- 逐遇切(Chu)去聲
    - 止也。（李白詩）兩岸猿聲啼不住。
    - 居也。如言衣、食、住、三事。

## 佐

- 讀如左(Tso)去聲
    - 輔也。貳也。縣丞亦曰縣佐。謂副貳之官也。

## 佑

- 音又(You)去聲
    - 助也。

## 佔

- 敕淹切(Ch'an)平聲
    - 與覘同。

- 與占同。擅據也。如言侵佔、佔據。

## 何

- 核莪切(He)平聲
    - 詰問之詞。如言何為、何故。

## 佗

- 徒莪切(T'o)平聲
    - 委佗。雍容自得貌。

- 與他同。

## 佘

- 音蛇(Sheh)平聲
    - 姓也。

## 余

- 音餘(Yu)平聲
    - 我也。

## 佚

- 移疾切(I)入聲
    - 與逸通。安佚。不勞也。
    - 隱遁也。如言遺佚。
    - 過失也。如言佚罰。

## 佛

- 符勿切(Fu)入聲
    - 釋教之祖。釋迦牟尼也。凡釋教之成道者皆曰佛。
    - 戾也。與拂通。
    - 仿佛。見不審貌。與彷彿、髣髴、並同。
    - 法幣佛郎之略稱。法國幣制。以佛郎為單位。亦譯作法郎。

## 作

- 則郝切(Tso)入聲
    - 興起也。如言振作精神。
    - 為也。亦讀去聲音佐。俗作做。
    - 造也。創造曰作。（中庸）父作之。子述之。

## 佞

- 溺定切(Ning)去聲
    - 才也。如自謙之詞曰不佞。猶言不才也。
    - 巧言也。（論語）焉用佞。

- ［解字］俗譌作侫。

## 佟

- 音彤(T'ung)平聲
    - 姓也。

## 佩

- 步妹切(Pei)通讀作配(P'ei)並去聲
    - 繫物以為文飾也。如玉佩。
    - 服之曰佩。如佩刀、佩劍。
    - 佩有不忘之意。見人之善而心服之者曰佩服、欽佩。言常如身所佩帶也。

- ［解字］俗作珮。

## 佯

- 音羊(Yang)平聲
    - 詐也。內不然而外飾偽也。如佯狂、佯笑。

## 佳

- 音街(Kai or Chieh)亦讀如嘉(Chia)並平聲
    - 美好也。如佳人、佳士。

## 佻

- 音條(T'iao)平聲亦讀如調(Tiao)上聲。
    - 偷也。如輕佻。猶言輕薄。

## 佽

- 音次(Tz'u)去聲
    - 便利也。漢武官有佽飛。言其便利若飛也。

## 佾

- 音逸(I)入聲
    - 舞行列也。行數人數縱橫皆同曰佾。如天子八佾。八八六十四人也。諸侯六佾。六六三十六人。舊制府縣學生員之外。有佾生。謂祀孔時舞佾者也。

## 使

- 音史(Shih)上聲
    - 令也。謂役使也。
    - 假設之詞。（孟子）如使人之所欲莫甚于生。

- 師異切去聲
    - 受命而聘問之人曰使。如大使、專使。

## 侃

- 音衎(Kan)上聲亦讀去聲
    - 侃侃。剛直也。如言侃侃而談。

## 來

- 勒孩切(Lai)平聲
    - 至也。
    - 下及之詞。（孟子）「由孔子而來」。謂自孔子之時至今日也。
    - 預計之詞。謂以後也。猶俗言將來。如言來日大難。謂憂患在後也。

- ［解字］俗作来。

- 音賚去聲
    - 撫其至曰來。（孟子）勞之來之。

- ［解字］本作勑。通作徠。

## 侈

- 讀若齒(Ch'ih)上聲
    - 奢也。如費用過度曰奢侈。

## 例

- 音厲(Li)去聲
    - 比也。據彼事以為此事之標準也。如律例、則例、體例、條例之類。

## 侍

- 音寺(Shih)去聲
    - 凡卑幼陪尊長曰侍。如侍坐。
    - 侍奉之人也。如女侍、內侍。
    - 謙稱。前輩對於後輩自謙曰侍生。亦簡稱侍。

## 侏

- 音朱(Chu)平聲
    - 侏儒。容貌短小也。

## 侑

- 音又(You)去聲
    - 佐也。勸食曰侑食。

## 侔

- 音牟(Mou)平聲
    - 齊等也。

## 侖

- 音論(Lun)平聲
    - 昆侖。山名。通作崑崙。

## 侗

- 音通(T'ung)平聲
    - 無知識也。又倥侗。詳「倥」。亦讀如同。

## 侘

- 音詫(Ch'a)去聲
    - 侘傺。失志貌。

## 侚

- 敘韻切(Sun)去聲
    - 敏捷也。黃帝幼而侚齊。見（史記）。
    - 與殉通。亦作徇。

## 供

- 音恭(Kung)平聲亦讀去聲
    - 設也。如言供帳。謂陳設帷帳以待之也。亦作共張。
    - 奉也。如言供職。猶奉職也。
    - 因事審問而自述其情形曰供。如親供、口供。

## 依

- 音衣(I)平聲
    - 倚也。如俗言依靠。
    - 從也。照所定程式而為之者皆曰依。
    - 仍舊之義。如言依然故我。

- 隱豈切上聲
    - 斧依。與斧扆通。猶今屏風。有繡斧文者。所以示威也。

## 侮

- 音武(Wu)上聲
    - 輕慢也。如俗言欺侮、侮弄之類。又折衝禦侮。謂拒敵人之侵略也。

## 侯

- 讀如後(Hou)平聲
    - 舊制五等爵之第二等曰侯。又封建時代。列國之君稱諸侯。後因沿稱顯貴及地方長官皆曰侯。如君侯、邑侯之類。
    - 發語詞。與惟維同意。（詩）侯誰在矣。
    - 射布也。猶今之箭靶。方十尺曰侯。四尺曰鵠。

- ［解字］本作矦。

## 侵

- 七音切(Ts'in)平聲
    - 漸進也。如言侵淫、侵尋。
    - 潛師掠境曰侵、謂祕密出師。使人不為備也。
    - 迫也。近也。如言破曉曰侵晨。
    - 凡越分而取非所應有者。皆謂之侵。如侵奪、侵占、侵犯之類。

## 侶

- 音呂(Lu)上聲
    - 徒伴也。猶言同伴。

## 侷

- 音局(Chu)入聲
    - 促也。與局跼通。

## 便

- 避面切(Pien)去聲
    - 順也。如言便宜、便利。人所便利而以事託之。亦曰便。如言覓便、趁便之類。
    - 安也。凡所便安者皆曰便。如便殿、便宮、便坐之類。又無所勉強曰方便。
    - 即也。輒也。如言便可、便當。
    - 溲也。如言大便、小便。

- 音駢(P'ien)平聲
    - 便辟。足恭也。

## 係

- 音繫(Hsi)去聲
    - 縛也。與繫通用。
    - 助詞。與為字是字同。如委係、確係。

## 促

- 趨旭切(Ts'u)入聲
    - 迫近也。如言急促、短促之類。
    - 催也。如言敦促。

## 俄

- 音莪(Nge)平聲
    - 頃也。時之至短速者曰俄頃。
    - 國名。俄羅斯之簡稱。

## 俊

- 作韻切(Tsun)去聲
    - 才智過人也。凡事物傑出者皆謂之俊。如雄俊、俊逸之類。

## 俎

- 音阻(Tsu)上聲
    - 祭享之器。用以薦牲者。
    - 庖廚所用器。即椹板。

- ［解字］俗作爼。

## 俏

- 音悄(Tsiao)去聲
    - 似也。
    - 好貌。俗謂婦容美好曰俏。

## 俐

- 音利(Li)去聲
    - 俗為黠慧者曰伶俐。

## 俑

- 音勇(Yung)上聲
    - 殉葬木偶。古時多用之。（孟子）「始作俑者。其無後乎。」謂其過於似真。開後世用人殉葬之端。故倡端不善曰作俑。

## 俗

- 敘玉切(Su)入聲
    - 風俗也。上所化曰風。下所習曰俗。如言移風易俗。
    - 不雅曰俗。世俗所欲。非文人學士所許可者也。如言俗學、俗調之類。

## 俘

- 音孚(Fu)平聲
    - 獲也。因戰而獲敵之人物亦曰俘。如言俘虜。

## 俚

- 音里(Li)上聲
    - 聊也。無俚。猶言無聊。
    - 鄙俗也。如野人歌曰俚歌。

## 俛

- 夫武切(Fu)上聲
    - 與俯同。詳「俯」。

- 音免(Mien)上聲
    - 與勉同。黽勉。亦作僶俛。

## 保

- 補襖切(Pao)上聲
    - 任也。謂任其責也。如保證、保險之類。兩方之介紹曰中保。亦此義。謂擔保其事者也。
    - 守也。如言保護、保衛。古官名有太保、少保。謂任輔佐保衛者也。
    - 傭工曰保。如傭於酒家者曰酒保。
    - 保舉。薦舉人材也。即保證之義。謂保證所薦之人也。亦單稱曰保。如言明保、密保、保案、保獎之類。

- ［解字］本作𠈃。右从子从八。

## 俞

- 欲劬切(Yu)平聲
    - 應詞也。（書）「帝曰俞。」舊稱奉旨許可曰俞允。本此。

- ［解字］本从亼从舟从■。今相沿作俞。

## 俟

- 音士(Szu)上聲
    - 待也。本作竢。

- 音奇(Ch'i)平聲
    - 万俟。複姓。詳「万」。

## 俠

- 音挾(Hsieh)入聲
    - 以權力輔人也。凡能仗義而扶弱抑強者曰俠。史記有（游俠列傳）。

## 信

- 細印切(Sin)去聲
    - 無差爽也。如言忠信。又不疑也。如相信、信用。
    - 一宿為舍。再宿為信。見（左傳）。
    - 符契曰信。如印信、信票。
    - 與訊通。古人謂使者曰信。今書信、信札之義本此。又消息曰信。如風信、霜信之類。
    - 砒石別名曰信石。以出於信州得名。信州在今江四。故治即今上饒縣。

## 修

- 音羞(Siu)平聲
    - 整治也。整治之以求盡善曰修。如修德、修業。整治宮室器用亦曰修。如修理。
    - 長也。俗亦作脩。

## 俯

- 音府(Fu)上聲
    - 仰之反。身曲首垂而向下也。如言仰觀俯察。
    - 上對下之詞。如言俯允、俯念。

## 俱

- 音拘(Ch'u)平聲
    - 皆也。（孟子）父母俱存。
    - 偕也。如俱往。謂偕往也。

## 俳

- 音牌(P'ai)平聲
    - 俳優。雜戲也。

## 俵

- 臂要切(Piao)去聲
    - 分畀也。如言俵散俵分。

## 俶

- 處郁切(Sh'u)入聲
    - 始也。
    - 整也。俶裝。猶整裝也。

- 梯激切(T'i)入聲
    - 與倜同。俶儻。卓異也。

## 俸

- 附用切(Feng)去聲亦讀上聲
    - 祿也。官所得之勞值也。如俸銀、俸米。

## 俺

- 倚劍切(Yen)去聲
    - 北人稱我曰俺。

## 俾

- 筆倚切(Pi)上聲
    - 使也。（詩）「俾爾熾而昌」。謂使其昌盛也。
    - 從也。（書）「罔不率俾」。謂無不率從也。

## 併

- 彼影切(Ping)上聲亦讀去聲
    - 相並也。今多與并混為一字。惟相並之義可作并。合并、兼并字不當作併。

## 倀

- 讀若昌(Ch'ang)平聲
    - 狂行不知所向也。如倀倀無所之。語本（禮記）。
    - 舊說虎齧人死。魂不他適。輒隸事虎。名曰倀。見（本草）。故言人之助虐曰為虎作倀。

## 倅

- 措誨切(Ts'ui)去聲
    - 副也。舊稱佐貳官曰丞倅。

## 倆

- 音兩(Liang)上聲
    - 伎倆。巧也。如言伎倆已窮。謂無他才能也。

## 倉

- 雌岡切(Ts'ang)平聲
    - 藏穀處所也。圓曰囷。方曰倉。
    - 倉卒。悤遽貌。
    - 與滄通。滄海。亦作倉海。

- ［解字］从口从食省。俗作■、誤。

## 倌

- 音官(Kuan)平聲
    - 倌人。主駕小臣也。見（詩經）。俗呼店肆傭保曰堂倌。

## 倍

- 簿乃切(Pai)上聲
    - 加等曰倍。謂依原數再加一份也。如言利市三倍。

- 與背同。反也。（孟子）師死而遂倍之。

## 倏

- 音叔(Shu)入聲
    - 倏忽。言其疾速非意計所及也。

- ［解字］俗作倐、誤。

## 們

- 音門(Men)平聲
    - 對於一方面之人而言。如我們、他們。

## 倒

- 朵襖切(Tao)上聲
    - 仆也。物不能植立也。凡不能存立皆曰倒。如倒賬之類。

- 朵襖切去聲
    - 顛倒也。上下易位曰倒。如言倒懸、倒置。今傾棄所盛之物亦曰倒。謂顛倒其器也。

## 倔

- 音崛(Chueh)入聲
    - 倔強。梗戾貌。

## 倖

- 荷梗切(Heng)上聲
    - 與幸同。非分而得也。如僥倖、倖福。

## 倘

- 他朗切(Tang)上聲
    - 與儻同。或然之辭。如言倘使、倘令。

## 候

- 音後(Hou)去聲
    - 伺望也。如訪友曰問候。又值候、測候。皆靜俟暗察之義。故等待事物。亦曰等候。
    - 曆法以五日為一候。三候為一節氣。故統稱時令曰候。如氣候、節候、物候。
    - 事物之情狀亦曰候。如火候、症候。

## 倚

- 讀若以(I)上聲
    - 因也。如言禍兮福所倚。福兮禍所伏。謂因禍得福。因福得禍也。
    - 偏也。凡偏側以就之者皆曰倚。如倚几。謂憑几也。又桌椅、本作卓倚。謂可倚靠也。
    - 恃也。如言倚勢陵人。

## 倜

- 音惕(T'i)入聲
    - 倜儻。不羈也。猶言不拘束。亦作俶儻。

## 借

- 讀如嗟(Tsieh)去聲
    - 貸也。凡乞貸於人及以物貸人皆曰借。
    - 假也。物非本有而假用之曰借。說文六書有假借。謂非本義而假用之也。又推許過當曰獎借。亦此義。謂非分別應得也。
    - 設辭。（詩）借曰未知。

## 倡

- 音昌(Ch'ang)平聲
    - 倡優。女樂也。今倡妓字通作娼。
    - 倡狂。謂妄行而不可檢制也。亦作猖。

- 齒漾切去聲
    - 與唱通。發歌句也。
    - 凡詩歌首唱之曰倡。應之曰和。故謂始事曰提倡。

## 倣

- 音紡(Fang)上聲
    - 傚也。依也。謂有所依傍而為之也。通作仿。亦作放。

## 值

- 讀如治(Chih)去聲
    - 持也。（詩）「值其鷺羽」。言舞者持以指麾也。

- 音直入聲
    - 當也。如言值年、值日。謂其時之當事者也。
    - 物價曰值。謂價與物之相準當也。或作直。
    - 遇也。如相遇曰相值。

## 倥

- 音空(K'ung)平聲
    - 倥侗。無知也。亦作悾。

- 音孔上聲
    - 倥傯。事迫促也。

## 倦

- 讀如權(Chuan)去聲
    - 懈也。（論語）誨人不倦。
    - 疲乏曰倦。

## 倨

- 音踞(Chu)去聲
    - 倨傲。不遜貌。

## 倩

- 讀如千(T'sien)去聲
    - 美好貌。（詩）巧笑倩兮。
    - 男子之美稱。
    - 壻也。今亦謂妹壻曰妹倩。姪壻曰姪倩。

- 讀如清(T'sing)去聲
    - 雇代也。如使人頂替曰倩代。

## 倪

- 音霓(Ni)平聲
    - 弱小之稱。（孟子）「反其旄倪」。旄謂老人。倪謂小兒也。
    - 際也。如端倪。謂事之分際也。

## 倫

- 閭勻切(Lun)平聲
    - 常也。倫理。謂人所應循之常道也。
    - 類也。等也。如言超群絕倫。

## 倬

- 音桌(Cho)入聲
    - 著也。大也。

## 倭

- 音逶(Wei)平聲
    - 倭遲。回遠貌。

- 音渦(We)平聲
    - 日本人古稱倭人。

## 倮

- 音裸(Lo)上聲
    - 赤體也。通作裸。

## 偃

- 讀如烟(Yen)上聲
    - 仆也。如言偃旗息鼓。謂倒仆軍中旗幟。使人不見也。
    - 臥也。（詩）或息偃在牀。
    - 休止其事亦曰偃。如言偃武修文。
    - 偃蹇。驕傲也。又困頓失志貌。皆偃仆不進之義也。

## 假

- 音賈(Chia)上聲
    - 借也。又真之反。如假託、假冒。謂假借其相似者而非真也。
    - 設辭。如言假令、假使。

- 音價去聲
    - 休沐也。謂與以休息沐浴之時。如請假、賞假是也。

## 偈

- 極藝切(Chi)去聲
    - 釋氏詩詞曰偈句。

## 偉

- 羽鬼切(Wei)上聲
    - 奇也。大也。如言傀偉、秀偉、偉異、偉岸。皆形容事物之罕貴及軀幹之高大也。又功高位尊者謂之偉人。

## 偌

- 讀如惹(Jeh)去聲
    - 俗作如此解。如言偌大。猶如此大也。

## 偎

- 音煨(Wei)平聲
    - 呢近也。如言偎倚、偎傍。謂靠近其處也。

## 偏

- 音篇(P'ien)平聲
    - 側也。中之兩傍曰偏。側重一面亦曰偏。如言偏勞、偏愛。
    - 助辭。出於不意曰偏。如俗語偏不湊巧之類。

## 偕

- 音皆(Chieh)平聲
    - 俱也。（詩）君子偕老。

## 做

- 子餓切(Tso)去聲
    - 俗作字。為也。

## 停

- 音廷(T'ing)平聲
    - 中止也。如停留、停泊。
    - 居停。謂客寓也。（宋史丁謂傳）「謂顧曰。居停主人勿復言。」時議貶寇準。而王曾爭之。為停。如言十停中去了九停之類。

## 健

- 忌堰切(Chien)去聲
    - 強有力也。如言勇健、健婦。又辦事有毅力而不冒險曰穩健。
    - 精力強壯曰健。如云康健。
    - 為之不疲也。如言健訟、健談。

## 偪

- 彼側切(Pi)入聲
    - 與逼同。侵迫也。

## 偭

- 音面(Mien)去聲
    - 背也。謂舉動荒謬曰偭規越矩。

## 偲

- 音司(Szu)平聲
    - 偲偲。相切責也。（論語）朋友切切偲偲。

## 側

- 札色切(Tse)入聲
    - 旁也。如言正面、側面。妾稱側室。別於正室而言。
    - 傾也。（禮）「毋側聽」。又橫也。如言側目、側身。
    - 卑隘也。側陋。謂卑賤也。

## 偵

- 敕嬰切(Ch'eng)平聲亦讀去聲
    - 候也。探伺也。如探聽消息曰偵探。

## 偶

- 音耦(Ngou)上聲
    - 偶然。謂不期然而然也。凡事非常有者皆曰偶。如言偶一為之。
    - 雙數曰偶。如言奇數、偶數。
    - 偶像也。如土偶、木偶。
    - 儕輩曰偶。如言曹偶。

## 偷

- 他謳切(T'ou)平聲
    - 盜也。謂盜人則物而不使人知之也。凡私自為之皆曰偷。如偷看、偷閒。
    - 苟且也。薄也。（論語）故舊不遺。則民不偷。

## 偢

- 讀如秋。偢睬。俗語。詳「睬」。

## 傀

- 音瑰(Kuei)平聲
    - 偉大貌。

- 古委切(K'uei)上聲
    - 木偶曰傀儡。

## 傅

- 音付(Fu)去聲
    - 輔也。謂輔其德義也。如師傅、保傅。

- 扶務切去聲
    - 與附同。著也。（左傳）「皮之不存。毛將安傅。」謂無皮安所著毛。喻事之根本上已失誤。雖斤斤於細枝末節。亦無用也。

## 傍

- 蒲郎切(P'ang)平聲
    - 側也。與旁通。

- 蒲浪切去聲
    - 近之也。如言依傍。

## 傎

- 與顛同。狂也。

## 傑

- 渠列切(Chieh)入聲
    - 智過十人者謂之傑。如豪傑之士。特異者皆曰傑。如言傑出是也。

## 傒

- 音奚(Hsi)平聲
    - 六朝時譏江右人曰傒。見（南史）。

## 傔

- 音歉(Ch'ien)去聲
    - 侍從也。唐制大使副使。皆有傔人。即後世之承差。

## 傖

- 岑衡切(Cheng)平聲
    - 鄙賤之稱。吳人謂中州人為傖。陸機呼左思為傖父。宋孝武比擬群臣。目王玄謨為老傖。見（晉陽秋）。

## 傘

- 音散(San)上聲
    - 用具。禦雨蔽日。可以卷舒者。本作繖。

## 備

- 讀如被(Pei)去聲
    - 具也。猶言完全。
    - 先具以待用也。如言預備、籌備之類。

- ［解字］本作僃。

## 傚

- 系貌切(Hsiao)去聲
    - 倣也。通作效。

## 傢

- 讀如家。俗謂器具曰傢伙。

## 傜

- 音姚(Yao)平聲
    - 役也。亦作徭。
    - 種族名。居湖南廣西一帶。

## 催

- 音崔(T'sui)平聲
    - 促迫也。如言催促。本遲而使之從速也。

## 傭

- 音庸(Yung)平聲
    - 雇役於人也。如傭工。

## 傲

- 讀如敖(Ngao)去聲
    - 居也。如言驕傲。傲慢。

## 傳

- 除員切(Ch'uan)平聲
    - 轉也。授也。謂以此之所受轉授之於彼也。如傳位、傳道、傳聞、傳說之類。
    - 使人傳命也。如言傳見、傳到。

- 逐阮切去聲
    - 訓也。傳受師說而更闡發之也。如春秋左氏傳。詩毛氏傳之類。
    - 紀載事跡以傳於世。亦曰傳。如史之列傳。

- 竹院切(Chuan)去聲
    - 傳舍也。即驛站。所以傳遞命令

- 迎送往來者也。

## 債

- 滓隘切(Chai)去聲
    - 負財曰債。如欠債、還債。古本作責。

## 傴

- 音嫗(Yu)上聲
    - 傴僂。曲背也。

## 傷

- 音商(Shang)平聲
    - 創也。損也。如受傷、驗傷、
    - 戕害也。又陷害之亦曰中傷。
    - 憂思也。如言傷感。

## 傺

- 恥藝切(Chih)去聲
    - 佗傺。失志貌。

## 傻

- 所瓦切(Sha)上聲
    - 輕慧貌。
    - 今亦稱無知識不解事者曰傻。亦作傻。

## 傾

- 音卿(Ch'ing)平聲
    - 側也。謂偏側而不正也。如言傾耳而聽。謂側耳也。
    - 圯毀也。稱女之美曰傾國傾城。謂好色足以亡國也。語意本（詩經）。
    - 覆壓也。如言傾陷、傾軋。
    - 倒出也。如言傾筐倒篋。又佩服其人亦曰傾倒。謂欽慕之誠。盡情吐出也。

## 僅

- 音覲(Chin)去聲
    - 少也。謂止於此也。如言絕無僅有。

## 僂

- 音樓(Lou)平聲
    - 傴僂。詳「傴」。

## 僇

- 音六(Lu)入聲
    - 辱也。

## 僉

- 七淹切(T'sien)平聲
    - 皆也。眾也。眾共言之也。（書）「詢謀僉同」。謂詢於眾人咸云善也。

## 働

- 讀如動。自動曰働。如言勞働。

## 僎

- 助轉切(Chuan)上聲
    - 具也。通作撰。

## 像

- 音象(Siang)上聲
    - 形象也。如塑像、畫像。
    - 肖似也。如像生、像皮。謂雖非真物而極似也。

## 僑

- 音橋(Ch'iao)平聲
    - 旅寓曰僑居。如我國之旅居外國者曰華僑。

## 僕

- 步木切(Pu)亦讀如扑(P'u)入聲
    - 給事者之稱。如奴僕。
    - 御車也。故御者謂之僕夫。舊官制有太僕寺。謂掌與馬者也。
    - 自謙之辭。今書札自稱曰僕。是也。
    - 僕僕。煩猥貌。如言風塵僕僕。謂往來不得休息也。

## 僚

- 音聊(Liao)平聲
    - 朋也。官僚也。同官為僚。亦作寮。又連襟亦稱僚壻。

- ［解字］右上从𡗜。俗从大非。

## 僖

- 音熙(Hsi)平聲
    - 喜樂也。

## 僝

- 讀如棧(Chan)上聲
    - 表見也。（書）「共工方鳩僝功」。謂方鳩聚而見其功也。

- 音孱(Ch'an)平聲
    - 僝僽。惡罵也。元曲中常用之。

## 偽

- 音為(Wei)去聲
    - 詐也。為之而非其真也。如言人使詐曰作偽。
    - 謂竊據者曰偽。如言偽朝之類。作史者不認為正統也。

## 僥

- 音堯(Yao)平聲
    - 僬僥。短人。西南夷別名。

- 音皎(Chiao)上聲
    - 僥倖。求利不止貌。

## 僦

- 讀如酒(Tsiu)去聲
    - 賃也。租賃房舍曰僦屋。

## 僧

- 思增切(Seng)平聲
    - 信從佛教者。梵語曰僧伽邪。簡稱曰僧。

## 僨

- 音奮(Fen)去聲
    - 仆也。覆敗也。如言僨事。謂敗壞其事也。

## 僩

- 讀如閑(Hsien)上聲
    - 武貌。見（詩經）。

## 僬

- 音焦(Tsiao)平聲
    - 僬僥。見「僥」。

## 僭

- 讀如尖(Tsien)去聲
    - 假也。儗也。謂在下者之假借比儗其上也。如言僭竊、僭越。

- ［解字］俗譌作僣。別為一字。

## 僮

- 徒紅切(T'ung)平聲
    - 僮僕也。
    - 種族名。居廣東廣西一帶。

## 僱

- 音顧(Ku)去聲
    - 本作雇。雇工字今通作僱。

## 僵

- 音姜(Chiang)平聲
    - 仆也。亦作殭。
    - 不活動曰僵。如言凍僵之類。

## 價

- 音駕(Chia)去聲
    - 物值也。如言定價、市價。

## 僻

- 音癖(P'i)入聲
    - 非平正通達人所共由者。謂之僻。如地之偏僻、荒僻。謂人跡罕到之處。文詞之生僻、隱僻。謂用字運典。非尋常習見者。行為之怪僻、邪僻。謂其荒謬乖張。不與常人同也。

## 僽

- 音驟(Chou)去聲
    - 僝僽。詳「僝」。

## 僾

- 音愛(Ngai)去聲
    - 僾然。彷彿貌。

## 僿

- 音笥(Szu)去聲亦讀如賽
    - 細碎也。無悃誠也。

## 儀

- 音宜(Ni)今讀如怡(I)並平聲
    - 容也。如言威儀。有威可畏謂之威。有儀可象謂之儀。見（左傳）。
    - 象也。法也。儀器。謂模型之屬。使人可效之儀式也。
    - 俗稱餽贈之物曰儀。如言賀儀、程儀。

## 儂

- 音農(Nung)平聲
    - 俗謂我為儂。吳人亦謂人為儂。儂本吳語。故稱吳人曰吳儂。

## 億

- 音抑(I)入聲
    - 數名。算法億之數有大小二法。小數以十為等。十萬為億。十億為兆也。大數以萬為等。萬至萬。是萬萬為億也。見（禮記疏）。
    - 料度也。（論語）「億則屢中」。猶俗言猜著也。
    - 安也。如供億。猶言供給。謂供其匱乏使之安也。

## 儈

- 音膾(Kuai)去聲
    - 會合市人者曰牙儈、謂買賣之居間人。俗稱市儈是也。

## 儆

- 音景(Ching)上聲
    - 戒也。與警通。

## 儉

- 技掩切(Chien)上聲
    - 約也。如言省儉、節儉。謂有節制而不妄費也。
    - 凡不豐者皆曰儉。如貧儉猶言貧乏。又物之甚菲者亦曰儉薄。
    - 歲歉亦曰儉。如言豐歲、儉歲。

## 儋

- 德庵切(Tan)平聲
    - 負荷也。今通作擔。

## 儌

- 音澆(Chiao)平聲
    - 儌倖。覬所非望也。通作徼。

## 儐

- 讀如賓(Pin)去聲亦讀平聲
    - 導也。如儐相。謂引導賓客者。

## 儒

- 縟于切(Ju)平聲
    - 學者之稱。如言碩學通儒。謂其經濟學問。非尋常可及也。凡關于文事者皆稱儒。如言風流儒雅之類。
    - 宗孔子之道者也。（孟子）「逃墨必歸於楊。逃楊必歸於儒。」今亦謂孔教曰儒教。別於道教、釋教而言。

## 儔

- 音酬(Ch'ou)平聲
    - 眾也。如儔侶。謂同輩之人也。

## 儕

- 音柴(Ch'ai)平聲
    - 等輩也。如我等曰吾儕。

## 儗

- 音擬(Ni)上聲
    - 比也。與擬同。

## 儘

- 即引切(Tsin)上聲
    - 本作盡。極也。盡之也。如言儘先。
    - 充量之詞。如儘數、儘著之類。詞曲中多用之。猶言盡其所有不留餘地也。

## 儛

- 與舞同。鼓舞。亦作鼓儛。又朝儛。山名。見（孟子）。

## 償

- 音常(Ch'ang)平聲
    - 還所值也。如言償還。
    - 酬報也。如言償願。言如願以報之也。又抵當之義。如言得不償失。謂所得不抵所失也。

## 儡

- 音壘(Lui)上聲
    - 傀儡。本偶也。

## 儤

- 音報(Pao)去聲
    - 官吏連直也。如言儤宿。謂連日值宿也。

## 優

- 音憂(You)平聲
    - 饒也。如優渥。謂富厚也。
    - 有餘力也。如事不難辦曰優為。
    - 勝也。對劣之稱。如言優勝劣敗。
    - 倡優也。（史記滑稽傳）「楚有優孟。秦有優旃。」皆以優著名。

## 儩

- 音賜(Szu)去聲
    - 盡也。故欲言不盡曰不儩。書札多用之。本作賜。

## 儲

- 音除(Ch'u)平聲
    - 蓄積也。如言儲蓄。謂零星存放由少積多也。
    - 副也。謂太子曰儲君。言為君之副也。

## 儷

- 音麗(Li)去聲
    - 偶也。夫婦曰伉儷。

## 儺

- 音那(Ne)平聲
    - 迎神賽會以驅疫也。見（論語）。

## 儻

- 讀如湯(Tang)上聲
    - 倜儻。卓異也。
    - 或然之詞。俗作倘。又不期然而然也。如言儻來之物。謂出於意外者。語本（莊子）。

## 儼

- 讀如嚴(Yen)上聲
    - 矜莊貌。（論語）望之儼然。

## 【附錄】

### 仌
- 冰之本字。古冰雪字作仌。冰為古凝字。隸書偏旁作冫。

### 从
- 古聽從依從字作从。隨從字作從。

### 仟
- 千夫之長也。今通用為千百字。

### 仔
- 同妤。

### 份
- 古文彬字。今借作成分之分。讀附問切。

### 伕
- 俗夫役字。

### 来
- 來、或作来。

### 佋
- 與介紹之紹、昭穆之昭、並同。

### 体
- 同笨。俗借作體。

### 佰
- 同千百字。

### 侌
- 古文陰。

### 侄
- 本音郅。質也。俗借作姪。

### 併
- 俗倂字。

### 倢
- 同婕。

### 個
- 箇俗字。

### 偹
- 俗備字。

### 僃
- 備本字。

### 僊
- 仙本字。

### 偋
- 俗屏除字。

### 𠎃
- 俗傘字。

### 僣
- 本音鐵。俗借作僭。

### 儁
- 同俊。

### 儍
- 俗傻字。

### 儎
- 俗載裝字。

