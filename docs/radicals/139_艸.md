# 艸部

## 艸

- 草本字。

## 艽

- 音交(Chiao)平聲
    - 草名。入藥。以產於陝西。故稱秦艽。

## 艾

- 餓蓋切(Ngae)去聲
    - 草名。莖白色。高四五尺。葉長卵形。為羽狀分裂。背生白毛甚密。夏秋之交開細花。淡褐色。葉乾。揉之成艾絨。醫者灼以治病。謂之灸。亦用作印泥。
    - 美好也。（孟子）知好色。則慕少艾。
    - 止也。事之未巳曰未艾。見（左傳）。如言方興未艾。

## 芃

- 音蓬(Pe'ng)平聲
    - 芃芃。長盛貌。

## 芄

- 音丸(Wan)平聲
    - 芄蘭。草名。見（詩經）。

## 芊

- 音千(T'sien)平聲
    - 芊芊。草盛貌。

## 芋

- 音裕(Yu)去聲
    - 蔬類植物。植於水田。葉似荷葉而長。地下莖成塊。供食。當心出曲者為芋頭。四周附生著為芋子。

## 芍

- 音勺(Cho)又石藥切(Shou)入聲
    - 芍藥。花名。草本。高一二尺。葉為複葉。初夏開花。大而美豔。有紅白紫數色。

## 芎

- 音穹(Ch'iung)平聲
    - 芎藭。香草名。野生。產於蜀中者。謂之川芎。葉分裂甚細。秋開細白花。根供藥用。亦讀如弓。

## ■

- 音起(Ch'i)上聲
    - 穀類植物。粱之白苗者。
    - 草名。並見（詩經）。

## 芒

- 音亡(Wang)亦讀如忙平聲
    - 草名。野生。高五六尺。葉細長而尖。質堅。傷人如鋒刃。其籜可為草履。所謂芒鞋。是也。
    - 草端也。謂向上銳起者。故穀實端之細毛曰芒。如稻芒之類。引伸之凡銳末皆稱芒。如光芒、鬚芒。亦與鋒鋩之鋩通。
    - 罷倦貌。（孟子）芒芒然歸。

## 芙

- 音扶(Fu)平聲
    - 芙蓉。花名。本亦名木芙蓉。高者丈許。葉掌狀淺裂。秋間開花。大而豔。有紅白黃等色。

## 芝

- 音之(Chih)平聲
    - 隱花植物。茵類之一種。亦名靈芝。寄生於已枯之樹木。其體如菌。蓋有雲紋。蓋柄皆堅硬光滑。有青、赤、黃、白、黑、紫、六色。古以為瑞草。

## 芟

- 音衫(Shan)平聲
    - 刈草也。亦借用為刪除之刪。

## 芡

- 枝掩切(Chien)上聲
    - 果類植物。生水中。花莖及葉皆有刺。葉大而圓。平貼水面。面青背紫。夏日莖端開紫花。結實如栗毬。俗呼雞頭子。

## 芣

- 音浮(Fu)平聲
    - 芣■。草名。舊說謂卽車前子。

## 芥

- 音戒(Chieh)去聲
    - 蔬類植物。葉粗糙有缺刻。莖葉可食。並宜作虀。春深開小黃花。結實成角。子如粟粒。味極辛烈。食饌中用以調和。謂之芥末。
    - 小者曰芥。如纖芥。
    - 賤者曰芥。如草芥。

## 芧

- 音序(Su)上聲
    - 木名。亦作杼。其實謂之芧栗。見（莊子）。亦讀余。

## 芨

- 音急(Chi)入聲
    - 白芨。草名。通作白及。高一二尺。葉形似箭鏃而闊。有平行脈。春月開花。紅紫或白。根為藥用。並可為糊。

## 芩

- 音琴(Ch'in)平聲
    - 草名。根如■股。葉如竹。蔓生卑溼之處。（詩）食野之芩。是也。
    - 黃芩。草名。苗長尺餘。葉細長叢生。夏開紫花。根為藥用。宿根中空外黃內黑者曰片芩。新根內實者曰解芩。

## ■

- 音其(Ch'i)平聲
    - 黃■。草名。莖臥地。葉為複葉有毛。夏開淡黃花。結莢似赤豆。根為藥用。產■上者良。故亦曰■■。或作蓍。

## 芫

- 音元(Yuan)平聲
    - 木名。通稱芫花。春月先開紫色管狀小花。後發葉。性有毒。漁者煮之以投水中。魚死而浮出。故又名魚毒。

## 芬

- 音紛(Fen)平聲
    - 草初生香分布也。故凡食品類之香者亦曰芬芳。

## 芭

- 音巴(Pa)平聲
    - 芭蕉。果類植物。詳「蕉」。

## 芮

- 音汭(Jui)去聲
    - 古國名。今山西芮城縣。

## 芯

- 音心(Sin)平聲
    - 燈心草之去皮者。俗稱燈芯。白而鬆軟。卽今燃燈所用。其莖細圓而長。亦可製蓑。

## 芰

- 音忌(Chi)去聲
    - 菱也。四角曰芰。兩角曰菱。

## 花

- 呼窊切(Hua)平聲
    - 植物體之一部。生於莖枝之上。所以結果者也。本作華。
    - 俗謂斑駁色不純者曰花。如繪畫刺繡。皆謂之花。
    - 名色繁複者曰花。如花戶、花名、花甲。
    - 痘也。小兒種痘曰種花。其自出者曰天花。
    - 耗費曰花。如花消、花費。

## 芳

- 敷汪切(Fang)平聲
    - 草香也。引伸之。凡物之有香者皆曰芳。如言芳菲、芬芳。
    - 德行及聲譽之美亦曰芳。如言流芳百世。

## 芷

- 音止(Chih)上聲
    - 香草名。葉紫對生。夏月開花。色淡黃。有清香。根為藥用。曰白芷。

## 芸

- 音雲(Yun)平聲
    - 草名。通稱芸香。初夏開黃花。花葉皆香。置書帙中。可辟蠹。故稱書卷曰芸編。
    - 與耘通。去草也。（論語）植其杖而芸。

## 芹

- 音勤(Ch'in)平聲
    - 蔬類植物。莖中空。葉為複葉。互生。花小而白。宜植水邊。（詩）「思樂泮水。薄采其芹。」頌僖公能修泮宮之詩。故舊謂入學曰采芹。亦曰入泮。

## 芻

- 楚烏切(Ch'u)平聲
    - 刈草也。又刈草之人。（詩）詢于芻蕘。
    - 食草之牲口芻。如牛羊之屬。（孟子）猶芻豢之悅我口。
    - ■也。乾草也。如屯靈、芻狗。皆紮草為之。（詩）「生芻一束。其人如玉。」徐孺弔郭林宗母喪。致生芻一束。見（後漢書）。俗沿稱喪賻曰生芻。本此。

## 芼

- 音冒(Mao)去聲
    - 菜也。
    - 擇也。

## 芽

- 音牙(Ya)平聲
    - 植物初生之萌也。如今豆芽、穀芽。

## 苑

- 音院(Yuan)上聲又音怨去聲義同
    - 畜養禽獸處也。古謂之囿。漢謂之苑。
    - 凡薈萃之處曰苑。如文苑、藝苑。宮室名。如內苑、閬苑。

- 音鬱(Yu)入聲
    - 猶屈也。積也。（詩）「我心苑結」又讀如蘊。義同。

## 苒

- 音冉(Jan)上聲
    - 荏苒。猶展轉也。指時間言。

## 苓

- 音零(Ling)平聲
    - 茯苓。菌類植物。詳「茯」。
    - 豬苓。亦菌之一種。生於楓樹。其塊黑似豬矢。故名。表皮深褐色。內部黃褐色。入藥。

## 苔

- 音臺(T'ai)平聲
    - 隱花植物之一類。叢生於古木溼地及石上。有青綠褐諸色。根與莖葉之別。不能明顯。有葉至細微者。有全體扁平者。外觀略與蘚同。（郭璞贈溫嶠詩）「及爾臭味。異苔同芩。」今稱異姓相結為兄弟曰苔芩。本此。
    - 舌苔。生於舌上。醫者藉以驗病。

## 苕

- 音調(T'iao)平聲
    - 葦華也。抽條生花而無莩萼。稱童年聰俊曰苕秀。謂如苕之特起。今人取其條為帚。曰苕帚。亦作笤。

## 苗

- 音描(Miao)平聲
    - 禾之未秀者曰苗。
    - 今謂凡草初生者皆曰苗。如豆苗、蒜苗。
    - 苗裔。謂子孫也。亦簡稱苗。
    - 少數民族名。古三苗裔。今湖南、貴州最多。廣西、雲南、四川亦有之。－下從田。從由者音翟。別為一字。

## 苙

- 音立(Li)入聲
    - 豕圈也。見（孟子）。

## 苛

- 音何(He)平聲俗讀如珂
    - 細刻也。政令繁細曰苛政。故一切辦事過於嚴密皆曰苛。如言苛求不已。

## 苜

- 音木(Mu)入聲
    - 苜蓿。草名。一種出西域。莖高尺餘。花紫葉小。謂之紫苜蓿。一種莖不直立。葉尖瘦。花黃。謂之黃苜蓿。西北多植之、一種卽金花菜。莖臥地。一枝三葉。葉端闊。花小色黃。江南或植於園圃中。三者皆為人常食之蔬。

## 苞

- 音包(Pao)平聲
    - 草名。莖堅韌。可以纖履。卽今織蓆之草。
    - 花梗下部之葉片謂之苞。
    - 草木叢生也。沿用為豐盛之義。如言竹苞松茂。語出（詩經）。

## 苟

- 歌毆切(Kou)上聲
    - 草率也。如書法工整曰一筆不苟。
    - 聊且也。如言苟安旦夕、苟全性命之類。凡事之不作久遠計者皆曰苟。非正式之婚配。謂之苟合。
    - 助詞。誠也。謂苟能如是。未定之詞也。（論語）苟志於仁矣。

## 苡

- 音以(I)上聲
    - 芣苡。草名。本作苜。
    - 薏苡。草名。莖高四五尺。葉狹長。有並行脈。實橢圓。其仁白色。俗謂之薏米。可煮粥磨麵。並為藥用。

## 苣

- 音巨(Chu)上聲
    - 萵苣。蔬類植物。詳「萵」。

## 若

- 日藥切(Jo)入聲
    - 順也。如言雨暘時若。本（書洪範）。
    - 汝也。爾翁曰若翁。汝輩曰若屬。
    - 如也。如言神色自若。謂如故也。又不如曰不若。相似曰相若。
    - 語辭。未定之詞。如言若使如此。謂倘然也。又數之未定者曰若干。

## 苦

- 枯五切(K'u)上聲
    - 五味之一。性釅而不適於口、如藥品中黃連之味為其特著者。舊多與甘對稱。
    - 困瘁也。如辛苦、苦工。凡事之難忍者皆曰苦。如苦況、苦境、謂人之少閱歷曰不知甘苦。
    - 患也。為外境所迫不能自適也。如苦寒、苦熱。
    - 不自逸也。如刻苦、攻苦、苦心孤詣之類。
    - 再三之義。如言苦口、苦求。

## 苧

- 音佇(Chu)上聲
    - 苧麻、草名、葉卵形。有鋸齒。背生白毛。莖皮之纖維質。堅韌柔滑。劈之成絲。為線及布。各省多有之。產於江西省最著名。

## 苫

- 讀如閃(Shan)平聲亦讀去聲
    - 茅草之屬。故編茅覆屋曰苫。又居喪者以為席。如今之草薦。今人遭父母喪未滿百日者謂之在苫。

## 英

- 衣京切(Ying)平聲
    - 草木華也。故以喻物之美麗秀出者。如文詞之佳者曰含英咀華。是也。
    - 才能勝人皆曰英。如言英雄、英豪。
    - 國名。英吉利之簡稱。本部為英倫三島。在歐洲西北海中。首都曰倫敦。

## 苴

- 足余切(Tsu)平聲
    - 麻也。無子曰枲。有子曰苴。（詩）九月叔苴。
    - 包裹也。今稱送人禮物曰苞苴。本（禮記）。

## 苶

- 音涅(Nieh)入聲
    - 苶然。疲藐。見（莊子）。

## 苹

- 音平(P'ing)平聲
    - 草名。白蕎類也。（詩）「呦呦鹿鳴。食野之苹。」今俗稱柰果為蘋果。亦作苹。

## 苻

- 音扶(Fu)平聲
    - 草名。莖作葛。葉圓有毛。子如耳璫。赤色叢生。亦名鬼目草
    - 姓。前秦主蒲洪以讖文改姓苻。見（晉書）。
    - 萑苻。春秋鄭澤名。（左傳）「攻萑苻之盜盡殺之」。今稱盜藪曰萑苻。本此。亦讀蒲。

## 苾

- 讀如弼(Pi)入聲
    - 馨香也。

## 茀

- 音弗(Fu)入聲
    - 草盛也。故道路梗塞曰茀。又治草亦曰茀。
    - 蔽也。車後障曰茀。翟茀。夫人乘車謂有障蔽者。
    - 福也。茀祿。見（詩經）。

## 茁

- 音拙(Cho)入聲
    - 草初生貌。
    - 物生長亦曰茁。（孟子）牛羊茁壯長而已矣。

## 茂

- 暮侯切(Mou)去聲
    - 草木盛也。如言竹苞松茂。本（詩經）。今謂事業昌盛皆曰茂。
    - 美也。如茂才。謂美材之人也。－下從戊己之戊。

## 范

- 音犯(Fan)上聲
    - 蟲名。■也。
    - 姓。

## 茄

- 奇耶切(Chia)平聲
    - 蔬類植物。一名落蘇。花與實皆紫色。實形北方多扁圓。南方多卵圓。或是圓。

## 茅

- 模肴切(Mao)平聲
    - 草名也。有白茅、黃茅等數種。常見者為白茅。莖葉尖銳。長一二尺。可以覆屋。根供藥用。黃茅可製繩。
    - 與茇通。草茇亦作草茅。如言草茅下士。謂野人也。
    - 山名。卽句曲山。在江蘇句容縣東南。漢時茅盈與弟衷、固、來此。號三茅君。因以名山。

## 茆

- 音柳(Liu)又音卯(Mao)並上聲
    - 蓴菜也。詳「蓴」。亦讀如茅。見周禮茆菹注。故俗亦與茅字通用。如茅屋、茅舍等。詩詞中亦間作茆。
    - ［解字］本作茆。从古酉字。俗从寅卯字。

## 茇

- 音拔(Pe)入聲
    - 草舍也。

- 音撥(Pe)入聲
    - 蓽茇。草名。生嶺南。莖高三四尺。葉闊厚而有光。實長二寸許。青黑類桑椹。供藥用。

## 茉

- 音末(Me)入聲
    - 茱莉。灌木名。閩廣最多。葉卵形對生。夏開白花。甚香。香片茶葉。多以此花窨之。

## 茌

- 讀如士(Shih)平聲
    - 茌平。縣名。屬山東。俗作茌平。

## 苯

- 讀如本
    - 化學名詞。俗稱安息油。有特殊臭味。

## 茗

- 米郢切(Ming)上聲
    - 茶芽也。一云茶之晚取者。俗以茶茗混稱。

## 荔

- 音麗(Li)去聲
    - 薛荔。草名。詳「薜」。
    - 荔枝。果名。產於閩廣。幹高二丈許。葉狀如箭鏃而平滑。實之外皮有龜甲紋。肉白。味甘多汁。

## 茜

- 音倩(Ts'ien)去聲
    - 草名。蔓生。莖方仲空。葉長卵形。葉柄與蔓皆有刺。夏月開小白花。根可染絳。如紅色之紗曰茜紗。

## 茞

- 差海切(Ch'ai)又音芷(Chih)上聲
    - 蘄茞。香草。卽蘼蕪也。詳「蘼」。

## 茨

- 音慈(T'zu)平聲
    - 以茅蓋屋也。
    - 草名。蒺藜也。（詩）牆有茨。
    - 慈姑。又作茨菰。

## 茫

- 音忙(Mang)平聲
    - 滄茫。水貌。
    - 茫茫。廣大貌。
    - 無所知之貌。如言茫然、茫無頭緒。皆是。

## 茭

- 音交(Chiao)平聲
    - 蔬類植物。俗稱茭白。參看「菰」。

## 茯

- 音伏(Fu)入聲
    - 茯苓。菌類。寄生於松根。形如球塊。皮黑而皺。肉白微赤。供藥用。本作伏。

## 茱

- 音殊(Shu)平聲
    - 茱萸。木名。詳「萸」。

## 茲

- 則思切(Tzu)平聲
    - 益也。通作滋。
    - 此也。如言茲事體大。－舊分茲茲為二字。茲。黑也。今通用。

- 音慈(T'zu)平聲
    - 龜茲。漢西域國名。讀如鳩慈。

## 茴

- 音回(Hui)平聲
    - 茴香。草名。產於閩廣。莖高五六尺。葉細裂如絲。花小色黃。叢聚如繖。實橢圓而長。香氣甚烈。食品多用之。製之為油。輸出各國。別一種名八角茴香。為木蘭科植物之實。

## 茵

- 音因(Yin)平聲
    - 車重席也。又褥席之通稱。如錦茵、舞茵之類。亦作絪裀。
    - 茵陳。蒿之一種。

## 茶

- 池牙切(Ch'a)平聲
    - 灌木名。其葉可烹為飲料。古為之苦茶。又名荈。唐時始為通常嗜好品。徵收茶稅。江淮以南諸省皆產之。種類不一。製法亦異。大別為紅茶、綠茶兩種。輸出外國甚多。本為中國之特產。今則日本、印度亦有種者。其大者至丈。子可榨油。謂之茶油。福建最多。
    - 山茶。花名。亦曰茶花。常綠樹也。葉質厚有光。春初開花。有紅白二色及單瓣重瓣者。庭院多植之。

## 茸

- 音戎(Jung)平聲
    - 草發生之貌。故纖細而矛軟者皆曰茸。如獸毛散亂者曰茸毛。是也。
    - 鹿茸。藥名。鹿角初生如芽。有皮覆之。皮上有腫處。狀如蕈蓋之未開者。舊用為補益品。頗珍貴。

- 音冗上聲
    - 闒茸。不肖也。

## 茹

- 音如(Ju)平聲亦讀去聲義同
    - 根之相速者。（易）「拔茅連茹」。謂根相牽引也。故以為在位者互相薦達之喻。
    - 食也。今亦謂持齋曰茹素。

## 茼

- 音同(T'ung)平聲
    - 茼蒿。蔬類植物俗名蓬蒿。葉羽狀深裂。互生。花黃或白。春冬莖葉嫩時。以為常蔬。

## 荀

- 胥遵切(Sun)平聲
    - 春秋時國名。本作郇。又姓也。

## 荃

- 音銓(Ts'uan)平聲
    - 香草也。
    - 與荃通。積柴水中以捕魚者也。如言得魚忘荃。見（莊子）。

## 荄

- 音該(Kai)又音皆並平聲
    - 草根也。

## 荈

- 音舛(Ch'uan)上聲
    - 茶之晚取者名荈。

## 荇

- 音杏(Heng)上聲
    - 或作莕。水草名。莖白。葉面青背紫。平貼水面。夏日開黃花。邊緣多毛。莖葉嫩時可食。

## 草

- 此襖切(Tsu'o)上聲
    - 草木植物之總稱。說文本作艸。經傳相承作草。
    - 粗也。如草率、草創。皆謂草草不完具也。
    - 在野之稱。如草澤、草莽。
    - 輕棄之義。如言草菅人命。
    - 起稿也。如草檄、草表。凡具稿而未定曰草。如草案、草約。故文稿亦曰文草。如遺草、未定草之類。
    - 草書。書體之一種。始於漢時。魏張芝稱草聖。見（書譜）。

## 荏

- 日飲切(Jen)上聲
    - 大豆也。
    - 柔也。（論語）色厲而內荏。
    - 荏苒。展轉也。詳「苒」。

## 荐

- 集硯切(Tsien)去聲
    - 重也。連歲饑曰荐饑。見（左傳）。
    - 與薦通。如薦舉、薦引。亦作荐。

## 荑

- 音啼(T'i)平聲
    - 茅之始生者曰荑。（詩）「手如柔荑」。亦與稊通。草木始生芽也。（易）「枯楊生荑」。亦作稊。

## 荒

- 呼汪切(Huang)平聲
    - 蕪也。草掩地也。故謂田之未經耕種者曰荒田。如言開荒、墾荒。其已耕之田。因災變而穀實不能成熟亦曰荒。如水荒、旱荒。
    - 事之廢棄而中輟曰荒。如荒功、荒課。
    - 放縱不自檢制也。如荒唐、荒謬。
    - 邊遠之境也。如入荒、荒服、今亦謂人煙寥落處曰荒涼、如言落荒而走、是也。－不從巟。作從■者誤。

## 茺

- 音充(Ch'ung)平聲
    - 茺蔚。益母草也。

## 荳

- 惰候切(Tou)去聲
    - 與豆通。大豆、小豆。俗亦作荳。
    - 荳蔻。詳「蔻」。

## 荷

- 音河(He)平聲。
    - 花名。產於淺水。葉大而圓。柄細長。折之出絲。夏月開花。色紅或白。實曰蓮。地下莖曰藕。皆為食品。
    - 薄荷。草名。有特別香氣。葉卵形。花淡紫。莖葉可製薄荷油及薄荷腦。皆為藥用。

- 讀如河上聲
    - 以肩承之也。（論語）有荷蕢而過孔氏之門者。
    - 承人之惠曰荷。如拜荷、感荷。

## 荸

- 音勃(Pe)入聲
    - 荸薺。果類植物。俗曰馬蹄。亦名地栗。植於水田。一莖直上。無枝葉。花穗聚於莖端。地下有球莖。味甘。供食。

## 荻

- 音狄(Ti)入聲
    - 草名。與蘆同類。生水邊。高五六尺。葉稍闊於蘆。莖亦較韌。小而中實。俗通以蘆荻並稱。皆供爨薪之用。宋歐陽修幼受母訓。以荻畫地學書。見（宋史）。今稱頌賢母有畫荻語。本此。

## 荼

- 音塗(T'u)平聲
    - 苦菜也。葉羽狀分裂。莖中空。斷之有白汁流出味苦。春夏之交開黃花。
    - 菅茅之屬開白花者。其穗叢聚而飛楊。如謂軍容之美盛曰如火如荼。
    - 害也。如言荼毒生靈

- 音耶(Yeh)平聲
    - 荼陵。縣名。屬湖南。

## 荽

- 音綏(Sui)平聲
    - 胡荽。蔬類植物。葉細裂。嫩時摘之以調和食品。甚香美。初夏開細白花。實亦辛香。可為香料。亦作蒝荽。

## ■

- 音利(Li)去聲
    - 臨也。與■通。亦作蒞。

## 莆

- 音府(Fu)上聲
    - 萐莆。堯時瑞草。

- 音蒲(P'u)平聲
    - 莆田。縣名。屬福建。

## 莉

- 音利(Li)去聲
    - 茉莉。花名。詳「茉」。

## 荊

- 音京(Ching)平聲
    - 灌木名。牡荊之簡稱。高四五尺。葉為掌狀複葉。花小。色紫微黃。枝榦堅勁。叢生原野。足以梗塞道路。如言荊榛、荊棘之類。楚聲子與伍舉相遇。班荊道故。見（左傳）。謂平布之以藉坐也。鄉居者用以編籬。故柴扉亦曰柴荊。亦名楚荊。楚之地。以多產此得名。古以為刑杖。教學者亦用之。謂之夏楚。（史記）廉頗負荊至藺相如門謝罪、是也。
    - 紫荊。亦灌木。榦細。高丈餘。葉橢圓而端尖。花淡紫。附枝而生。田真兄弟有分荊故事。見（齊諧記）。故沿用兄弟雍睦之喻。
    - 自稱其妻曰荊。如拙荊、荊室。漢梁鴻妻孟光荊■布裙。稱妻為荊。或卽本此。
    - 古九州之一。今湖南、湖北、廣西、及貴州之地。唐時荊州。為含湖北江陵等縣。卽舊置荊州府之地。韓朝宗為荊州長史。李白致書有生不願封萬戶侯。但願一識韓荊州之語。故俗初見曰識荊。本此。

## 莊

- 菹汪切(Chuang)平聲
    - 嚴也。謂正色以臨之也。如莊敬、莊語。
    - 道路也。六達謂之莊。如言康莊大道。本（爾雅）。
    - 鄉間有人家處曰村莊。故田產亦曰莊。如莊田、官莊。
    - 別墅也。多在城市以外。故名。如李德裕平泉莊、斐度午橋莊之類。
    - 店肆曰莊。如錢莊、衣莊。又運售產貨。別其品質。以定其所往之地亦曰莊。如廣莊、洋莊。－右下從土不從士。

## 莎

- 音蓑(So)平聲
    - 草名。產於田野。海濱尤多。有地下莖。春日叢生硬葉。色深緣。夏月開花。亦褐色。塊根名香附子。供藥用。

- 音沙(Sha)平聲
    - 莎雞。蟲名。卽絡緯也。

## 莒

- 音舉(Chu)上聲
    - 周國名。少皞之後。今山東莒縣。

## 莓

- 音枚(Mei)平聲
    - 苔也。
    - 莓莓。美田藐。

## 莖

- 何崩切(Heng)平聲
    - 草木植物之榦也。由幼芽成長。或出地上。或在地中。
    - 物之柄榦亦曰莖。漢武帝為金莖承露盤。又髮一縷亦曰一莖。如言數莖白髮、是也。

## 莘

- 師因切(Shen)平聲俗讀如辛。
    - 莘莘。眾多貌。如言莘莘學子之類。

- 音辛(Sin)平聲
    - 細莘。草名。通作細辛。葉心臟形。有長葉柄。花三瓣。色紫黑。根為藥用。

## 莙

- 音窘(Chun)上聲亦讀平聲
    - 藻之葉細如絲者。卽聚藻也。
    - 莙薘。恭菜之異名。

## 莛

- 音廷(T'ing)平聲
    - 草莖也。

## 莝

- 音剉(Ts'o)去聲
    - 斫■也。如馬之食料曰莖豆。

## 莞

- 音官(Kuan)平聲
    - 草名。池澤自生。又名水蔥。莖纖細而圓。夏開黃綠色小花。花序為小穗狀。集生莖端。莖可纖席。

- 音皖(Huan)上聲
    - 莞爾。小笑貌。

## 莠

- 讀若酉(You)上聲
    - 草名。多生田中。似稷而不結實者。凡關於惡者曰莠。如言民俗之善惡曰良莠。

## 莢

- 吉愜切(Chieh)入聲
    - 豆類植物之實也。凡草木之實與豆類相似者。皆謂之莢。如皁莢之類。
    - 蓂莢。堯時瑞草。

## 莧

- 檄瓣切(Hsien)去聲
    - 蔬類植物。葉卵圓形。有青赤二色。嫩時供食。秋頃開花。色黃。

## 莨

- 音郎(Lang)平聲
    - 莨菪。藥草。一名天仙子。
    - 薯莨。草名。甘藷之屬。多膠液。漁人以染罛罾。使苧麻爽勵不易腐。見（廣東新語）。今亦以染紗絹之屬。名薯莨綢。讀如良。

## 莩

- 音孚(Fu)平聲
    - 植物初生苞外之膜也。如言莩中。又葭莩。蘆中薄膜。卽用為笛膜者。如葭莩之親。言其至薄者。見（漢書）。今沿用為戚屬之稱。

- 平表切(P'iao)上聲
    - 與殍通。（孟子）野有餓莩。－本作■。

## 莪

- 讀如我(Nge)平聲
    - 草名。蒿類。一名蘿蒿。生澤田中。莖葉如青蒿。花色淡紫。

## 莫

- 模咢切(Me)入聲
    - 絕無之義。如言莫不震懼。言無一人不然也。
    - 毋也。禁止之辭。如言君莫舞之類。
    - 廣莫。
    - 曠遠貌。亦作漠。
    - 與幕通。幕府。古亦作莫府。

- 姥誤切(Mu)去聲
    - 與日暮之暮通。

## 莽

- 音蟒(Mang)上聲
    - 草也。如宿莽。卽宿草。又莽莽。草深貌。又在野曰草莽之臣。
    - 灌木名。通稱莽草。葉長橢圓形。有透明小點。花瓣細長。色白。氣臭有毒。江西、湖北最多。稱水莽子。可殺鼠。
    - 粗率也。如鹵莽、莽撞。

## 菀

- 音婉(Wan)上聲又音鬱(Yu)入聲義同
    - 紫苑。草名。俗名還魂草。葉大而粗糙。花序為頭狀。周圍淡紫花。中部黃花。根為藥用。

## 萸

- 音俞(Yu)平聲
    - 茱萸。木名有二種。一吳茱萸。葉橢圓而厚。花小。色黃綠。實纍纍無核。莖入藥。一食茱萸。葉尖。鋸齒甚細。花淡綠。實辛辣。供食。

## 菁

- 音精(Tsing)平聲
    - 蕪菁。蔬類植物。亦名蔓菁。俗謂大頭菜。葉大。略成羹匙狀。花黃。根多肉扁圓。供食。實成長角。
    - 菁菁。花葉茂盛貌。故物之精粹亦曰菁華。

## 菅

- 音姦(Chien)平聲
    - 草名。葉細長而尖。秋開青白花。實尖而黑。長分許。黏人衣。根短硬如細竹。可為刷帚。漚之亦可為索。（左傳）雖有絲麻、無棄菅蒯、是也。今亦謂輕於殺人曰草菅人命。

## 菇

- 音姑(Ku)平聲
    - 俗謂菌類曰菇。如蘑菇、草菇。亦作菰。

## 菉

- 音錄(Lu)入聲
    - 草名。藎草也。
    - 綠豆。豆之一種。以色綠得名。今通作綠豆。

## 菊

- 居郁切(Chu)入聲
    - 花名。古作鞠。莖略帶木質。葉有缺刻。深秋開花。種類至繁。李時珍謂有九百品。陶弘景別為兩種。莖紫氣香而味甘者為真菊。莖青而作蒿艾氣。味苦不堪食者。名苦薏。卽野菊也。

## 菌

- 音窘(Chun)上聲
    - 隱花植物之一類。其狀如傘。有蓋有柄。生於山野樹陰及朽木上。種類甚多。有黃白紫褐等色。無毒者可食。
    - 細微植物。寄生于腐敗物體者曰黴菌。寄生於污穢腐敗之物及人畜等體者曰細菌。

## 菔

- 音伏(Fu)入聲
    - 蘆菔。蔬類食物。亦作萊菔。一作蘿蔔。莖高尺餘。葉羽狀分裂。實為長角。根長大。色白多肉。味甘而辛。可食。子為藥用。

## 菖

- 音昌(Ch'ang)平聲
    - 菖蒲。草名。生於水邊。葉有脊如劍狀。脈並行。氣味香烈。花小而淡黃。有大小二種。大者三四尺。俗於端午日翦其葉作劍以懸門。一曰白菖。又名水菖蒲。小者高尺餘。葉纖細。又名石菖蒲。俗稱細葉菖蒲。以供玩賞。

## 菘

- 胥充切(Sung)平聲
    - 蔬類植物。大別為二種。柄闊厚而青色者。俗稱青菜。狹薄而色白者。俗稱白菜。一種經培養而變種。葉肩闊有皺紋。嫩黃色者。為黃芽菜。皆為常蔬。

## 菜

- 次愛切(Ts'ai)去聲
    - 草之可食者。凡蔬類皆是。又菜色。飢色也。
    - 俗總稱肴饌曰菜。

## 菟

- 音兔(T'u)去聲
    - 菟絲子。草名。寄生植物。莖纖細無葉。蔓延於他木上。夏末莖上開小花。色紅白。實黃味辛。可供藥用。

- 音徒平聲
    - 楚人謂虎為於菟。見（左傳）。

## 菠

- 音波(Pe)平聲
    - 菠薐。菜名。俗稱菠菜。葉略如三角形而尖。花小而黃綠。根色赤。味甘。以為常蔬。

## 菡

- 音頷(Han)上聲
    - 菡萏。荷花也。

## 菩

- 音蒲(P'u)平聲
    - 菩提。梵語正覺之義。故謂佛號曰菩提薩埵。薩埵、眾生之義。謂能自覺本性又能普度眾生也。簡號菩薩。今植物中之提菩子。有草木、木本二種。其子皆可作含珠。故名。

## 菫

- 音謹(Chin)上聲
    - 蔬類植物。一名旱芹。葉闊。花淡紫色。莖葉味苦。瀹之則甘而滑。－上從艸。與土部堇異。亦作菫。

## 華

- 胡窊切(Hua)平聲
    - 我國之稱。我國古稱華夏。今稱中華人民共和國。
    - 花榮曰華。如體月令、桃始華、是也。故事物之顯著者曰華。如光華、榮華。外視之飾亦曰華。如華麗、華美。又靡奢曰奢華。粉澤曰鉛華。朱門曰華屋。亦此義。華有騖外不崇實之義。如浮華、繁華、悃愊無華。踵事增華、皆是。
    - 粹美也。事物之選曰精華。亦曰菁華。故文詞粹美曰含英咀華。
    - 名譽之美曰華。如才華、聲華
    - ■爛之義。如謂春光曰韶華。時景曰物華、歲華。稱人之青年曰年華。又地之熱鬧者亦曰華。如稱京師曰京華。
    - 謂白髮曰華髮。猶今俗言花白也。

- 音話去聲
    - 山名。西嶽曰華山。在今狹西華陰縣。本作華。－與花通。經典花字多作華。

## 菰

- 音菇(Ku)平聲
    - 蔬類植物。生於陂澤。葉如蒲葦。春秋兩季中心生白臺曰菰菜。俗謂之茭白。秋間開花成長穗。結實如米。謂之菰米。古本作■。為六穀之一。
    - 菌類植物。如蘑菰之類。亦作菇。

## 菱

- 離蠅切(Ling)平聲
    - 果類植物。種陂塘中。莖端出葉。略成三角形。浮於水面。夏開小白花。實有四角、兩角。故謂之菱角。色青或紅。生熟皆可食。

## 菲

- 敷尾切(Fei)上聲
    - 菜名。（詩）采葑采菲。
    - 薄也。（論語）「菲飲食。」今亦謂薄贈曰菲敬。

- 敷威切平聲
    - 香也。如言芳菲時節。喻春時花木茂盛也。

## 菸

- 音於(Yu)平聲
    - 萎也。

- 音煙(Yen)平聲
    - 草名。葉大。為長橢圓形。可製切煙、捲煙之屬。亦曰煙草。又謂之淡巴菰。其種由呂宋傳入中國。今各省多有之。其中含有尼古丁之毒質。有害於衛生。

## 菹

- 讀如沮(Tsu)平聲
    - 酢菜也。俗謂之鹽菜。與齏義同。細切曰齏。全物曰菹。
    - 澤生草曰菹。（孟子）驅蛇龍而放之曰菹。－俗作葅。

## 菼

- 音毯(T'an)上聲
    - 草名。似葦而小。卽荻也。

## 菾

- 音甜(T'ien)平聲
    - 蔬類植物。葉長卵形。色青白。似白菘而短。花細而白。花序成長穗。春初下種。三四月食之。亦名莙薘菜。

## 菽

- 音叔(Shu)入聲
    - 眾豆之總名。（禮）「啜菽飲水盡其歡」。今人言仰事父母曰菽水承歡。本此。

## 萁

- 音其(Chi)平聲
    - 豆莖也。（曹植詩）「煮豆燃豆萁」。言為曹丕所逼也。今以為兄弟相殘之喻。

## 萃

- 音瘁(Ts'ui)去聲
    - 聚也。如薈萃、文萃。

## 萄

- 音陶(T'ao)平聲
    - 蒲萄、果類植物。亦作葡萄。葉棠狀分裂。頗平滑。初夏簇生小花。色黃綠。至秋果熟。小而圓。外皮暗紫或淡綠。可食。又可釀酒。

## 萆

- 音卑(Pei)平聲
    - 萆薢。草名。蔓生。葉長心臟形。花有黃白紅諸色。根類薯蕷可為藥用。

## 萇

- 音長(Ch'ang)平聲
    - 萇楚。灌木。花葉及實皆似桃。賓味苦。不堪食。亦名羊桃。

## 萊

- 音來(Lei)平聲
    - 草名。藜也。今田間蕪草通稱草萊。
    - 萊菔。卽蘿蔔。詳「菔」。

## 萋

- 音妻(Ts'i)平聲
    - 萋萋。草盛貌。

## 萌

- 音氓(Meng)平聲
    - 草芽也。凡草木始生皆曰萌。
    - 事之始兆亦曰萌。如言弭禍未萌、是也。

## 萍

- 音瓶(P'ing)平聲
    - 水生植物之一。浮生於池沼之水面。亦稱浮萍。體扁平。面背皆青。有一鬚根下垂。別一種面青背紫而鬚根多者。俗稱紫背浮萍。本名薸。

## 萎

- 烏麾切(Wei)平聲
    - 草木病也。如言花垂枯曰將萎。
    - 入病死亦曰萎。如言哲人其萎。見（禮檀弓）。
    - 萎蕤。花名。一作葳蕤。卽今藥品所用之玉竹也。亦讀上聲。

## 萏

- 讀如覃(T'an)上聲
    - 菡萏。詳「菡」。

## 萑

- 音桓(Wan)平聲
    - 草名。荻也。

## 菪

- 音宕(Tang)上聲
    - 莨菪。花名。茄屬。

## 萬

- 務飯切(Wan)去聲
    - 數名。十之千倍也。
    - 極甚之詞。如言萬難、萬能、萬全。萬萬不可之類。－下從禸。音忍九切。或作禸誤。

## ■

- 音緇(Tzu)平聲
    - 田一歲曰■。言已墾一年也。

- 咨哀切(Tsai)平聲
    - 與災通。－俗作菑。

## 萱

- 音喧(Hsuan)平聲
    - 草名。一名忘憂。又稱宜男。葉細長成劍狀。質柔軟。夏月開紅黃花六瓣。花莖及單瓣花曝乾可食。名金針菜。于作■。俗作■。（詩）「焉得諼草。言樹之背。」卽此花也。背為北堂。婦人所居。故沿稱母曰萱堂。

## 萵

- 音倭(We)平聲
    - 萵苣。蔬類植物。亦稱葉萵■。無柄抱莖。花黃。莖尺許。去皮生食。味清■。可醃藏。

## 萹

- 音篇(P'ien)平聲
    - 萹蓄。草名。莖高七八寸。葉厚深綠。供藥用。又■豆。俗亦作萹豆。讀如扁。

## 萼

- 音鄂(Nge)入聲
    - 花之保護物。在花瓣外部。數片輪生。色多綠。形狀各因種類而異。如綠萼梅之類。今以花萼喻兄弟。本詩棠棣鄂不韡韡句義。唐明皇作花萼相輝之樓、是也。－俗中從品誤。

## 落

- 音洛(Le)入聲
    - 木葉脫也。如黃落。零落。引伸之狀人之境遇遭際。如冷落、淪落、流落、墮落。皆言其衰敗飄零也。
    - 物自上下墜也。如落雨、落雪。擯斥不用亦曰落。如落第、落職。
    - 脫漏也。如文字有脫誤曰落幾字。削去之亦曰落。如言刊落浮詞之類。
    - 稀疏也。如言寥落晨星。又寬大貌。如闊落、廓落。
    - 土著也。謂人所聚居之處。如部落、村落。故藩籬亦曰藩落。今亦謂房屋之基地曰坐落。
    - 始也。宮室始成所行之禮曰落。今亦謂新屋初成曰落成。
    - 落落。獨立不徇俗貌。如言落落寡合、落落大方、皆是。

## 葆

- 音保(Pao)上聲
    - 草木叢生貌。如言頭如蓬葆。謂髮亂森起。又合聚五采為幢。謂之羽葆。舊制鹵簿用之。
    - 韜藏也。精氣內斂。使不外散也。

## 葉

- 逸捷切(Yeh)入聲
    - 植物之一部分。附生於葉榦枝條。通常多綠色。扁平成片。形態種種不同。其脈理由葉柄通連全體。如動物之脈管。一柄一葉者。謂之單葉。一柄數葉者。謂之複葉。又花瓣亦曰葉。如千葉蓮、千葉水仙之類。
    - 書冊曰葉。一篇謂之一葉。通作頁。又物之成片者多以葉稱。如葉金之類。
    - 世也。如中葉、末葉。故累世謂之奕葉。
    - 子姓也。如舊稱宗室曰金枝玉葉。謂同本而分出者也。

- 音攝(Sheh)入聲
    - 春秋楚邑名。今河南葉縣。

## 葑

- 音封(Feng)平聲
    - 蔬類植物。蕪菁也。
    - 菰草叢生。其根盤結。名曰葑。蘇軾取西湖葑田三十里為長堤。見（宋史）。

## 著

- 讀如駐(Chn)去聲
    - 明也。如顯著、著名。
    - 撰述也。如言著書立說。
    - 標舉也。如言永著為令。

- 音酌(Cho)入聲
    - 被服也。如言著衣、著屐。
    - 圍碁謂下子曰著。故事有失誤。謂之失著。

- 直藥切入聲
    - 附也。常居不移徙之人。謂之土著。又開花曰著花。到處日著處。詩詞多用之。
    - 語助詞。如見著、逢著。猶言得到也。
    - 命令詞。如言著照所請。
    - 事有歸束曰著。如著落、著實。－凡讀入聲者俗多作■。

## 葚

- 食飲切(Shen)上聲
    - 桑之實曰葚。

## 葛

- 音割(Ke)入聲
    - 草名。莖細長蔓生。葉為複葉。花紫赤。結實成莢。根外紫內白。入藥。亦可製葛粉。莖之纖維。可纖葛布。古時夏布多以此為之。故亦謂夏衣曰葛。葛蔓糾纏。故言事之錯雜難清曰糾葛、瓜葛、膠葛。

## 葡

- 音蒲(P'u)平聲
    - 葡萄。果名。詳「萄」。
    - 國名。葡萄牙之簡稱。在歐洲西南。西班牙之西。

## 董

- ■孔切(Tung)上聲
    - 督也。正也。董事。謂管理其事者。亦簡稱董。如商董、校董。
    - 骨董。叢雜之義。羅浮穎老取飲食雜烹之。名骨董羹。見（仇池筆記）。今謂古器曰骨董。亦曰古董。其實卽雜貨也。

## 葦

- 音偉(Wei)上聲
    - 草名。蘆也。亦名大葭。

## 葩

- 鋪鴉切(P'a)平聲
    - 今讀如巴。華也。華麗也。

## 葫

- 音胡(Hu)平聲
    - 蔬類植物。大蒜也。其種得自西域。故名。詳「蒜」。
    - 蒲蘆。俗亦名葫蘆。詳「蘆」。

## 葬

- 子浪切(Tsang)去聲
    - 以棺埋土曰葬。如葬地、葬事。凡藏尸皆曰葉。如火葬、鳥葬、葬身魚腹之類。
    - 埋也。葬花。陷人於罪亦曰葬送。

## 葭

- 音嘉(Chia)平聲
    - 草名。蘆也。魏明帝使后弟毛曾與夏侯玄並坐。時人謂之蒹葭倚玉樹。見（世說）。
    - 葭莩。親也。詳「莩」。

## 葯

- 音約(Yue)入聲
    - 花雄蕊之端。色黃而出花粉之部分。謂之葯。

- 藥字亦省作葯。

## ■

- 音聰(T'sung)平聲
    - 蔬類植物。葉中空成管。高一二尺。有平行脈。四時可采食。葉之下部色白。俗稱■白。

## 葳

- 音威(Wei)平聲
    - 葳藸。草名。卽萎蕤。詳「萎」。又茂盛貌。

## 葵

- 音逵(K'uei)平聲
    - 蔬類植物。如兔葵、楚葵、鳧葵之類。古人皆以為蔬。兔葵。生下澤田間。花白似梅。其莖紫黑。煮食極滑。楚葵。卽水芹。鳧葵。卽蓴菜也。
    - 向日葵。莖榦直上無枝。夏秋之交。莖端開黃花。大如盤。其性向太陽旋轉。故名。子可食。沿用為下忱傾向之喻。本（曹植表）。
    - 蜀葵。花如木槿。有深紅、淺紅、紫、黑、白、諸色。花小者曰錦葵。
    - 秋葵。亦名黃蜀葵。葉掌狀深裂。夏開淡黃花。紫心五瓣。
    - 蒲葵。常綠喬木。產閩廣熱地。葉酷以■櫚。惟基部連接。可以製扇。謂之葵扇。俗稱芭蕉扇。

## 葶

- 音亭(T'ing)平聲
    - 葶藶。草名。莖高七八尺。葉長卵形。無柄。春開小黃花。結莢。子扁小如黍粒。

## 葷

- 音薰(Hsun)平聲
    - 辛物也。蔥■等五辛皆曰葷。今俗以肉食為葷。蔬食為素。讀如昏。

## 葸

- 音徙(Si)上聲
    - 畏懼也。（論語）慎而無禮則葸。

## 葹

- 音施(Shih)平聲
    - 卷葹。草名。卽莽草。亦作卷施。

## 葺

- 音緝(T'si)入聲
    - 修補也。以草覆屋也。今修理房屋皆曰葺。

## 葖

- 音突(T'u)入聲
    - 蓇葖。詳「蓇」。

## 蒐

- 音搜(Sou)平聲
    - 聚也。如蒐羅、蒐輯。
    - 春獵為蒐。

## 蒔

- 音時(Shih)平聲
    - 蒔蘿。卽小茴香。食品中多用之。

- 音侍去聲
    - 立地。更種也。農人分秧。俗亦謂之蒔秧。

## 蒙

- 模紅切(Meng)平聲
    - 晦也。日所入處曰大蒙。見（爾雅）。又無所知之貌。如蒙昧、顓蒙。
    - 稚也。蒙童也。如訓蒙、蒙學。
    - 冒也。如蒙難、蒙塵。又蒙蔽也。如言上下相蒙。
    - 受也。如言蒙恩、蒙福、曾蒙光動之類。
    - 自稱曰蒙。謙詞。謂愚蒙也。
    - 蒙古。少數民族名。亦簡稱蒙。

## 蒜

- 音算(Snau)去聲
    - 蔬類草物。有大蒜、小蒜、兩種。大蒜名葫。地下之鱗莖與花梗俱大。小蒜反是。葉皆細長而扁。花白微紫。莖葉皆供食用。臭氣甚烈。舊簾押多作蒜條形。謂之銀蒜。

## 蒟

- 音矩(Chu)上聲
    - 蒟蒻。草名。根肥大。去皮以醞灰汁煮五六偏。卽成凍脂。可為食品。

## 蒡

- 音榜(Pang)上聲
    - 牛蒡。草名。葉心臟形。背生白毛。初夏開紫花。其子入藥。

## 蒨

- 音蒨(Ts'ing)去聲
    - 草盛貌。又鮮明之貌。如言蒨蒨士子。見（束■詩）。

## 蒯

- 音快(K'uai)去聲
    - 草名。菅類。莖叢生。葉長尺餘。秋開小花。茶褐色。多生於水邊。其莖可製繩索。（左傳）雖有絲麻。無棄菅蒯、是也。

## 蒱

- 音蒲(Piu)

- 平聲
    - 摴蒱。戲也。古博戲。猶後世之擲色。今通稱賭博曰摴蒱。

## 蒲

- 婆音切(P'u)平聲
    - 草名。一名香蒲。莖高四五尺。葉細長而尖。花褐色。莖葉嫩時可食。葉可織席編扇。亦為裹物之具。俗謂之蒲包。
    - 白菖。一名菖蒲。詳「菖」。亦簡稱蒲。舊俗端午製蒲劍者卽此。故陰曆五月亦曰蒲月。
    - 蒲柳。水楊也。如言蒲柳之姿。望秋先零。今體弱者多以為喻。

## 蒴

- 音朔(Shuo)入聲
    - 植物之果實。熟則其外殼自裂者曰蒴果。如罌粟、百合、牽牛花之屬。

## 蒸

- 音烝(Cheng)平聲
    - 眾也。蒸民。謂眾庶也。見（詩經）。
    - 熱氣上達也。如鬱蒸、炎蒸。俗謂隔水煮物亦曰蒸。
    - 向上之義。如言蒸蒸日上。
    - 冬祭曰蒸。－除眾也一義外。均與烝通。

## 蒹

- 音兼(Chien)平聲
    - 荻之別名。與葭相似而微別。舊多以蒹葭同稱。如言蒹葭倚玉樹。喻美媸之不相稱也。參看「葭」。

## 蒺

- 音疾(Tsi)入聲
    - 蒺藜。草名。莖平臥。葉為複葉。夏日開黃花。實三角。有尖刺。為藥用。出陝西沙苑者。名沙菀蒺藜。

## 蒻

- 音弱(Jo)入聲
    - 草名。蒲蒻也。卽香蒲之嫩者。詳「蒲」。
    - 蒟蒻。詳「蒟」。

## 蓖

- 音■(Pi)平聲
    - 蓖麻。草名。葉甚大。掌狀分裂。夏秋之交開花。色黃綠。子大如豆。殼有黑斑。以其仁製油。謂之蓖麻子油。頗稠厚。為輕瀉藥。

## 蒼

- 雌剛切(Ts'ang)平聲
    - 草色也。凡深青色皆曰蒼。如蒼江、蒼海。又蒼蒼。物老之狀。（詩）蒹葭蒼蒼。是也。謂老僕曰蒼頭。言以青巾裹首也。
    - 謂天曰彼蒼。語本（詩經）。如言穹蒼、昊蒼、皆是。
    - 蒼生。謂百姓也。

- 讀如倉上聲。
    - 莽蒼。近野也。見（莊子）。

## 蒿

- 讀如好(Hao)平聲
    - 草名。艾類。有青蒿、牡蒿、白蒿、茵陳蒿等。青蒿、茵陳蒿。葉細裂如線。花為黃綠色。牡蒿。葉闊有缺刻。白蒿。葉羽狀深裂。背密生灰白色之毛。花皆褐色而小。四種並供藥用。
    - 憂也。如言蒿目。謂憂時也。語本（莊子）。蒿易棲塵。喻眯目也。
    - 蒿里。挽歌。言人死歸於蒿里也。本作薧。

## 蓀

- 音孫(Sun)平聲
    - 香草也。亦名荃。古人文詞中多用為連語。實一物也。本草。石菖蒲別名溪蓀。古人所謂香草。當指此。今植物學所謂溪蓀。俗稱蝴蝶花。與香草之說更遠。

## 蓁

- 音臻(Chen)平聲
    - 草盛貌。

## 蓂

- 音冥(Ming)平聲
    - 蓂莢。瑞草。相傳堯時生於庭。

## 蓄

- 音畜(Hsu)入聲
    - 藏也。如今之儲畜銀行。亦作畜。
    - 有容也。如言涵蓄不盡。

## 蓉

- 音容(Yung)平聲
    - 芙蓉。詳「芙」。

## 蓊

- 讀如翁(Weng)上聲
    - 蓊鬱。草木盛貌。

- 音翁平聲
    - 草華之莖。細葉叢出者為蓊臺。

## 蓋

- 箇艾切(Kai)去聲
    - 掩也。如言遮蓋。
    - 覆也。覆於上者皆曰蓋。如器皿之蓋。
    - 車蓋也。謂車上可以禦雨蔽日者。又雨具亦曰蓋。卽今之傘也。
    - 語辭。（詩）謂天蓋高。謂地蓋厚。皆是。－本作■。俗作■。

## 蓍

- 音尸(Shih)平聲
    - 草名。高二三尺。葉細長分裂。花白或淡紅。略似菊花。莖多者一株五十餘。古取其莖以為占筮之用。

## 蓏

- 音裸(Lo)上聲
    - 木實曰果。草實曰蓏。

## 蓐

- 音辱(Ju)入聲
    - 陳草復生繁縟也。
    - 薦也。如茵蓐。猶俗言草薦。婦人臨產曰坐蓐。亦作褥。

## 蓑

- 音梭(So)平聲
    - 草衣也。所以禦兩者。

## 蓓

- 音倍(Pai)上聲
    - 蓓蕾。始華也。謂草物之花含蕊未發者。

## 蓇

- 音骨(Ku)入聲
    - 植物之果實。狀略如莢。熟則一邊縱裂者。謂之蓇葖。如芍藥、木蘭等是。

## 蓧

- 讀如調(T'iao)去聲
    - 荷草竹器也。（論語）以杖荷蓧。

## 蓬

- 蒲紅切(P'eng)平聲
    - 草名。莖高尺餘。葉如柳葉。有鋸齒。花甚小。色白。秋枯根拔。風捲為飛。故又名飛蓬。
    - 茸散貌。如言飛塵曰蓬塵。又亂髮不理曰蓬頭垢面。皆謂茸起如飛蓬也。
    - 寒土所居草舍也。如言蓬蓽生輝。謂蓽門蓬戶也。
    - 蓬萊山。相傳在東海中。仙人所居。如言蓬瀛、蓬島、皆是。

## 蓮

- 音連(Lien)平聲
    - 花名。荷也。古專指其實而言。後多通用。如荷華曰蓮花。荷葉曰蓮葉。舊謂婦女弓足曰金蓮。本南史東昏侯潘妃步步生蓮花之語。

## 蓯

- 趨邕切(Ts'ung)平聲
    - 肉蓯蓉。寄生草物。莖與花葉皆黃褐色。無葉綠質。莖粗而柔軟。長尺餘。供藥用。

## 蓰

- 讀若史(Shih)今讀如喜(Hsi)上聲亦讀平聲
    - 數也。五倍曰蓰。

## 蓴

- 音純(Ch'un)平聲
    - 蔬類植物。產江浙湖澤中。葉橢圓形。莖葉皆有黏液被之。可以為羹。亦作■。晉張翰為大司馬東曹掾。因見秋風起。思吳中菰菜蓴羹鱸魚膾。因命駕歸。見（晉書本傳）。

## 蓷

- 音推(T'ui)平聲
    - 草名。卽茺蔚。見（韓詩外傳）。

## 蔻

- 本音吼俗讀如寇(K'ou)去聲
    - 荳蔻。木名。產於熱帶地。葉橢圓。花五瓣。淡綠略黃。實如龍眼而小。辛香。以供藥用。有紅荳蔻、白荳蔻、兩種。

## 蓼

- 音了(Liao)上聲
    - 草名。多生於水邊。葉狹長。初秋開花成穗。有馬蓼、水蓼、紫蓼等數種。葉味辛辣。古人烹雞、豚、魚、■、皆用以調和。見（禮內則）。

- 音六(Lu)入聲
    - 長大貌。（詩）「蓼蓼者莪」。晉王哀讀詩、至哀哀父母、生我劬勞、未嘗不流涕。門人為之廢蓼莪篇。故沿用為孝思之稱。

## 蓽

- 音必(Pi)入聲
    - 灌木名。荊也。編荊為門曰蓽門。如言蓬蓽生輝、是也。

## 蓿

- 音宿(Su)入聲
    - 苜蓿。草名。見「苜」。

## 蔑

- 音滅(Mieh)入聲
    - 無也。如言蔑以加此。
    - 輕微也。如蔑視。小視也。
    - 欺也。如侮蔑、污蔑。－中從橫目。下從戍守之戍。

## 蔓

- 音萬(Wan)又暮玩切(Man)並去聲
    - 植物之莖。細而延長者也。如纏繞莖、匍匐莖等怕是。
    - 謂事之傳播漸廣曰蔓延。如株連多人謂之瓜蔓抄、是也。

## 蔔

- 音匐(Fu)入聲
    - 與菔同。蘆菔。通稱蘿蔔。
    - 薝蔔。花名。詳「薝」。

## 蔕

- 音帝(Ti)去聲
    - 果鼻也。謂果實與枝莖相連處。俗通作蒂。
    - 事之本源亦曰根蔕。如言根深蒂固、是也。
    - 小鯁也。彼此意見未融曰帶芥。俗作■。

## 蔗

- 至夜切(Cheh)去聲
    - 園圃栽種之植物。俗稱甘蔗。閩廣最多。莖似竹。中實。有節無枝。長者逾丈。葉狹而尖。聚於莖頂。以製糖。並可生啖。
    - 甘美之義。顧愷之每食蔗。自末至本。曰漸入佳境。故謂人事由苦至樂曰蔗境。

## 蔚

- 音尉(Yu)去聲
    - 草名、牡蒿也。詳「蒿」。
    - 草木盛貌。如翳蔚、蔭蔚。又興盛也。如言文風蔚起。
    - 色深也。如深藍曰蔚藍。又文深密貌。如彬蔚、藻蔚。

- 音鬱入聲今縣名。屬河北省。

## 蔞

- 音樓(Lou)平聲
    - 草名。亦名蔞蒿。葉羽狀深裂。似艾而闊。背面密生灰白色毛。秋日開花。褐色。其莖可食。

## 蔟

- 音簇(Ts'u)入聲
    - 行蠶蓐也。蠶將結繭則上蔟。

- 音湊(T'sou)去聲
    - 太蔟。樂律名。

## 蔡

- 次艾切(T'sai)去聲
    - 大龜也。（論語）臧文仲居蔡。
    - 古國名。在今河南。

## 蔣

- 音將(Tsiang)平聲
    - 菰屬。

- 音槳上聲
    - 國名。周公之後。見（左傳）。

## 蔥

- 音聰(Ts'ang)平聲
    - 草名。今通作■。詳「■」。
    - 青色也。
    - 盛貌。如言鬱■佳氣。見「漢書」。

## 蔦

- 音鳥(Niao)上聲
    - 灌木名。卽菟絲子。（詩）「蔦與女蘿。施於松柏。」今以蔦蘿。為戚屬之稱。以喻攀附高門也。

## 蔬

- 音蔬(Shu)平聲
    - 菜也。凡草類之可食者。通名為蔬。

## 蔭

- 倚禁切(Yin)去聲
    - 樹陰也。如柳蔭、藤蔭。
    - 凡托庇於人者。亦謂之蔭。通作廕。舊制因祖父勳績而得官者曰蔭。如恩蔭、難蔭。

## 蔽

- 音臂(Pi)去聲
    - 掩也。如衣服之所以蔽體。
    - 塞也。（論語）「一言以蔽之」。今亦謂塞責曰蔽辜。如言不足以蔽其辜、是也。
    - 障隔也。如言塞聰蔽明。故障礙之事亦曰蔽。（論語）汝聞六言六蔽矣乎。
    - 斷也。決罪曰蔽罪。見（左傳）。

## 蕁

- 音覃(T'an)平聲俗讀如尋
    - 蕁麻。草名。產川黔諸處。葉卵形。莖葉青或紫。紫者有毛芒。觸人如蜂螫。皮之纖維可製線。

## 蕃

- 音煩(Fan)平聲
    - 草茂也。故事物眾多皆曰著。如蕃盛、蕃庶。
    - 與番同。番漢亦作蕃漢。

## 蕆

- 恥演切(Ch'an)上聲
    - 備也。有了結之意。俗謂事畢曰蔽事。

## 蕉

- 音蕉(Tsiao)平聲
    - 芭蕉。果類植物。高八九尺。莖軟。重皮相裹。葉最長大。有平行脈。三年以上者著花。色淡黃。實是三四寸。甘番可食。謂之甘蕉。俗稱香蕉。非生於熱帶地者。其實不熟。

## 蕊

- 汝委切(Jui)上聲
    - 植物傳種之器官也。有雌雄之別。雄蕊之粉。著於雌蕊。則雌漸長而結為果實者也。
    - 花未開者曰蕊。－本作惢。亦作■。俗作■。

## 蕎

- 音喬(Ch'iao)平聲
    - 蕎麥。穀類植物。莖赤。葉三角形。開小白花。實有三稜。老則黑。北方多種之。以其子磨麵作餅。以供常食。亞於麥粉。

## 蕑

- 音閒(Chien)平聲
    - 草名。一名蘭草。古謂之都粱香。葉長橢圓形。平滑有光澤。花淡紫。香氣清遠。古人以蘭為香草。多指此。

## 蕓

- 音云(Yun)平聲
    - 蕓臺。菜名。一名油菜。葉大。色濃綠。無柄。以基部包莖。花黃。果為長莢。嫩葉可食。子可榨油。

## 蕕

- 音猶(You)平聲
    - 草名。莖方。葉卵形端尖。有鋸齒。花紫碧色。臭氣甚烈。故用為小人之喻。如言薰蕕不同器、是也。

## 蕖

- 音渠(Ch'u)平聲
    - 芙蕖。荷之別名。見（爾雅）。

## 蕘

- 音饒(Jao)平聲
    - 草薪也。謂草之供燃燒者。故采薪者曰蕘。

## 蕙

- 音惠(Hui)去聲
    - 香草名。詳「薰」。又蘭之一種。詳「蘭」。

## 蕝

- 足銳切(Tsui)去聲亦讀如撮(T'so)入聲
    - 茅蕝。謂東茅而立之。以表位次也。

## 蕞

- 祚位切(Tsui)去聲祚活切(Tso)入聲義同
    - 小貌。（左傳昭七年）「叢爾國」。俗謂如撮。

## 蕡

- 音墳(Fen)平聲
    - 草木多實也。

## 蕢

- 音匱(K'uei)去聲
    - 草器也。（論語）有荷蕢而過孔氏之門者。

## 蕤

- 如帷切(Jui)平聲
    - 草木華垂貌。
    - 冠蕤。冠上之餘也。
    - 萎蕤亦作葳蕤。詳「萎」。

## 蕨

- 音厥(Ch'ueh)入聲
    - 隱花植物。早春出嫩葉。其端卷曲如拳。後成複葉。葉脊子囊叢聚。赤褐色。葉嫩時可食。

## 蕩

- 情朗切(Tang)上聲
    - 廣大貌。（論語）蕩蕩民無能名焉。
    - 平易也。（論語）君子坦蕩蕩。
    - 往復動也。如行船之蕩槳。又震動也。如心蕩。
    - 放縱而不自持也。如不務正業曰蕩子。淫泆不貞曰蕩婦。
    - 滌除也。故廓清寶亂亦曰蕩。如掃蕩、蕩平。
    - 廢壞也。如言紀綱蕩然。詩大雅大板、蕩、二篇。皆因周室大壞而作。故今謂世亂曰中原板蕩。
    - 水澤也。湖沼之屬。可收水草之利者。如言山灘蕩埂。

## 蕪

- 音無(Wu)平聲
    - 荒也。草穢不治曰蕪。如蕪城。謂荒城也。
    - 凡雜亂者皆曰蕪。如文詞之蕪雜。
    - 蕪菁。菜名。詳「菁」。

## 蕷

- 音預(Yu)去聲
    - 薯蕷。詳「薯」。

## 蕻

- 讀如哄(Hung)去聲
    - 茂也。雪裏蕻。菜名。江浙有之。多醃以為虀。雪深諸菜凍損。此菜獨青。故名。

## 蕹

- 音雍(Yung)上平聲
    - 菜名。莖柔如蔓。中空。俗稱空心菜。

## 蕾

- 讀如雷(Lui)上聲
    - 蓓蕾。花綻而未開之貌。

## 薀

- 音溫(Wen)平聲
    - 水草名。一名聚藻。葉輪生。分裂如絲。金魚好產卵於此藻。故畜養金魚多用之。

## 薄

- 步咢切(Pe)入聲
    - 草叢生曰薄。林薄。謂草木叢雜之處也。
    - 簾也。如言官吏不能治家曰帷薄不修。本（賈誼治安策）。又蠶簾古亦稱薄。亦作箔、簿。
    - 厚之對。物體兩面距離數少曰薄。如薄膜、薄冰。搥壓物質使如紙亦曰薄。如金薄、錫薄。通作泊。
    - 淡也。不稠曰薄。如薄酒。薄味。淡粧亦曰薄粧。
    - 輕微也。如薄命、薄福、薄情、薄禮。又世道人心之墮落曰薄。如輕薄、刻薄。風俗之壞。謂之薄俗。
    - 輕視之也。如薄視、薄待。
    - 侵也。如日月之薄蝕。又向晚曰薄暮。猶破曉之言侵晨也。亦讀如博。有逼近之義。如左傳、薄而觀之、是也。
    - 發語詞。聊且之意。（詩）薄污我私、薄澣我衣、皆是。

## 薇

- 音微(Vei)平聲
    - 隱花植物。葉為羽狀嫩複葉。莖之尖端卷曲如旋渦。葉初生嫩時。可當蔬食。伯夷叔齊隱首陽山、采薇而食之、是也。
    - 紫薇。木名。莖榦光滑。葉橢圓。花有紅紫二色。夏日始開。秋季方罷。亦謂之百日紅。唐時中書省植之。開元間。號中書省為紫薇省。後稱樞要曰薇省。明改元之行中書省為布政司。布政司稱薇垣。花白者亦稱白薇。
    - 薔薇。詳「薔」。

## 薈

- 音穢(Hui)去聲
    - 草木叢生貌。亦用為人物聚集之義。如言人文薈萃。
    - 興起貌。（詩）「薈兮蔚兮」。謂雲起也。

## 薊

- 音計(Chi)去聲
    - 草名。有大小二種。大薊高四五尺。葉羽狀深裂。邊緣之硬刺。秋開紅紫花。小薊高一二尺。葉亦有刺。夏開淡紫花。

## 薌

- 音鄉(Hsiang)平聲
    - 穀氣也。亦與香通。

## 薏

- 本音億入聲。蓮之中心也。今讀如意。薏苡。草名。詳「苡」。

## 薐

- 音棱(Leng)平聲
    - 菠薐。菜名。詳「菠」。

## 薑

- 音姜(Chiang)平聲
    - 蔬類植物。葉似竹葉。根色黃。其味辛香。秋初茁新芽。尤嫩美。食品多用以調和。

## ■

- 音森(Shen)平聲
    - 草名。通作參。葉為掌狀複葉。花小色白。其根供藥用。長者八九寸。略似人形。故亦謂之人■。產於吉林、高麗等處。以野生者為貴。亦稱野山■。古方所稱人■。則皆今之黨■。產於上黨郡。卽今山西長子縣。

## 薔

- 音色(Se)入聲
    - 草名。水蓼也。又名澤蓼。葉狹於水葒。小於馬蓼。

- 音牆(Ts'iang)平聲
    - 薔薇。灌木名。綠牆而生。枝茂多刺。葉為複葉。花有紅白黃諸色。頗美豔。

## 薘

- 音達(T'a)入聲
    - 莙薘。菾菜之異名。詳「菾」。

## 薙

- 音替(T'i)去聲
    - 除草也。又剃髮亦曰薙髮。

## 薛

- 音泄(Sieh)入聲
    - 草名。藾蒿也。
    - 三代時國名。戰國時滅於齊。今山東滕縣西南有薛城。其故地也。本作嶭。

## 薜

- 音敝(Pi)去聲
    - 薛荔。常綠灌木。蔓生。葉厚而圓。實上銳下平。大如杯。內空色紅。俗謂之木饅頭。可作涼粉。嶺南尤多。

## 薝

- 音膽(Tan)上聲又音詹(Chan)平聲義同
    - 薝匐。亦作薝蔔。

## 薟

- 讀如顯(Hsien)平聲
    - 豨薟。草名。莖方。葉圓而尖。花小色黃。莖葉供藥用。

## 薢

- 音皆(Chien)平聲
    - 萆薢。草名。詳「萆」。

## 薤

- 音械(Hsieh)去聲
    - 蔬類植物。狀似韭而中空。夏開細花。色紫。鱗莖如小蒜。謂之薤白。
    - 薤露。挽歌名。言人生易盡如薤上露也。今言逝者多用之。又書體之一種。商務光作倒薤篆。稱薤葉書。（韓愈詩）平生千萬篇、金薤垂琳瑯、是也。

## 薦

- 卽宴切(Tsien)去聲
    - 草也。獸所食草曰薦。故草蓆亦曰薦。謂編■以為臥藉也。如俗言秧薦、■薦。
    - 獻也。如祭祀之薦新。
    - 薦舉也。如薦土、薦賢。今為人紹介亦曰薦。如推薦、引薦。

## 薧

- 音考(K'ao)上聲
    - 薧里。死人里也。通作蒿。詳「蒿」。
    - 乾魚也。

## 薨

- 讀如昏(Hun)平聲
    - 天子死曰崩。諸侯死曰薨。見（禮記）。

## 薩

- 思闥切(Sa)入聲
    - 釋氏謂其賢者曰菩薩。詳「菩」。

## 薪

- 音新(Sin)平聲。
    - 柴也。析木以供燃燒者。故俸給亦謂之薪水。或簡稱曰薪。如薪金之類。

## 蕭

- 西■切(Siao)平聲
    - 草名。蒿也。如言蕭荻。
    - 屏也。謂內亂曰蕭牆之憂。語本（論語）。
    - 蕭蕭。馬鳴聲。又風聲。
    - 寂寥深靜之意。如言蕭瑟、蕭條。
    - 上從聿從■。

## 薯

- 音署(Shu)去聲
    - 薯蕷。蔬類植物。一名山藥。莖細長。纏絡於他物。葉長心臟形。夏開淡黃花。其根多肉。長者至數尺。供食。產於安徽之淮寧縣者。稱淮山藥。入藥。
    - 番薯。蔬類植物。俗稱山芋。莖細長。花紫狀如漏斗。塊根。形圓而長。肉紅皮紫。生熟皆可食。

## 薰

- 音勳(Hsun)平聲
    - 香草名。一名蕙草。葉橢圓對生。赤華黑實。古佩之以已癘。俗名佩蘭。以產於湖南之零陵縣者為最著。故又名零陵香。
    - 和煦也。如舜琴歌南風之薰兮、是也。
    - 灼也。如言勢利薰心。謂熱心利祿如火灼也。又薰籠亦簡稱薰。如宮薰。

## 薷

- 音儒(Ju)平聲
    - 香薰。草名。莖方。葉尖有缺刻。秋月開紫花。成穗。有細子。北方多種之。亦有野生者。莖葉入藥。

## 薸

- 音瓢(P'iao)平聲
    - 浮萍之一種。面青背紫。下有微鬚叢生者、是也。

## 薹

- 音臺(T'ai)平聲
    - 草名。葉長三尺許。扁平。夏日開花成長穗。葉曝乾可製笠。
    - 蕓薹。菜名。卽油菜也。
    - 蔬類所擢花柄。俗皆謂之臺。

## 薺

- 讀如齊(Tsi)上聲
    - 蔬類植物。葉在下部者羽狀分裂。在上部者有缺刻。嫩時以為蔬。老後莖高尺餘。花四瓣。色白。實扁平三角形。中有細子。

## ■

- 歌襖切(Kao)上聲
    - 木枯也。本作槁。或作■。
    - 禾稈也。又文章曰■。與稿通。

## 藉

- 集夜切(Tsieh)去聲
    - 薦也。以草為襯墊也。故坐臥其上亦曰藉。如言互相枕藉、是也。
    - 依託也。身有所持曰憑藉。
    - 借也。如言藉端滋事。又藉口、藉手。亦此義。
    - 寬容之義。言人之有容曰醞藉。又慰勞之曰慰藉。亦寬假之使留餘地也。
    - 助詞。假設之義。

- 劑繹切(Tsi)入聲
    - 與籍通。狼籍、籍田等。古亦作藉。

## ■

- 音匾(Pien)上聲
    - 豆之一種。蔓生。葉卵形而尖。花為蝶形。秋間結實成莢。形扁而大。嫩時以為蔬。子有白、黑、褐等色。通作扁。

## 藍

- 羅談切(Lan)平聲
    - 草名。葉如蓼。故亦名蓼藍。秋冬之交抽長梗。開小紅花成穗。其葉可為染料。卽靛青也。
    - 青色也。色之深青者曰蔚藍。

## 藎

- 習印切(Tsin)去聲
    - 草名。葉長卵形。端尖。有平行脈。花序成長穗。莖葉煮汁。可染黃色。故又名黃草。
    - 進也。謂良臣曰藎臣。本（詩經）。謂忠愛之篤。進進無已也。

## 藏

- 慈昂切(Ts'ang)平聲
    - 匿也。謂不使人見也。如言藏頭露尾。又出處亦曰行藏。（論語）用之則行、舍之則藏、是也。
    - 儲蓄也。如收藏、珍藏。

- 字浪切去聲
    - 藏物之所曰藏。如府庫之類。
    - 西藏之略稱。西藏在青海之西。南與印度接境。

## 藐

- 讀如墨(Me)入聲又音眇(Miao)上聲義同
    - 小貌。如言藐諸孤。見（左傳）。謂眾小孩也。
    - 遠貌。如悠藐、■藐。並與邈通。
    - 輕視也。（孟子）說大人則藐之。
    - 藐藐。不相入貌。（詩）「聽我藐藐」。以上多讀如眇。
    - 美也。（詩）「既成藐藐」。讀入聲。

## 藕

- 音偶(Ngou)上聲
    - 蓮之地下莖也。肥大有節。中有縱行管狀之空隙。供食。

## 藜

- 音黎(Li)平聲
    - 草名。葉心色赤。卵形。嫩時可食。莖可為杖。又名萊。蒺藜。詳「蒺」。

## 藝

- 讀若睨(Ni)亦讀如裔(I)並去聲
    - 才能也。學問技術。皆謂之藝。如古以禮、樂、射、御、書、數、為六藝。
    - 文也。如經籍志亦作藝文志。（書）「歸格於藝祖」。謂文祖也。一說。藝祖。始祖也。如唐太祖、宋太祖。皆稱藝祖、是也。
    - 與蓺通。種也。（孟子）樹藝五穀。－中從埶。音乂。卽樹藝之本字。

## 藟

- 音壘(Lui)上聲
    - 葛藟。草名。蔓生原野。或延緣樹木。引蔓甚長。葉背色白。

## 藤

- 音騰(T'eng)平聲
    - 蔓生之木本植物也。種類甚多。通常用以為器物者。皆為白藤。多產於熱帶之地。亦謂之沙藤。亦作籐。
    - 凡蔓生植物之卷鬚。俗稱藤。如瓜藤、葛藤。
    - 紫藤。花名。其花白者亦稱銀藤。如言藤架、藤蔭、皆是。

## 藥

- 音躍(Yue)入聲
    - 治病草也。凡物之可以治病者皆謂之藥。如古以草木蟲石穀為五藥、是也。藥亦有不限於治病者。如迷藥、毒藥之類。故被毒而死亦曰藥死。
    - 用品之成粉末者亦稱藥。如炸藥、銲藥。
    - 療也。如言不可救藥。本（詩經）。又謂忠言曰藥石。言救正過失如療疾也。
    - 圍中以欄杆圍地曰藥。詩詞中多以藥欄連用。其實藥卽欄也。見（資暇錄）。
    - 芍藥。花名。詳「芍」。亦簡稱藥。－俗作葯。

## 藩

- 音煩(Fan)平聲
    - 籬也。（易）羝羊觸藩。
    - 屏也。保衛也。故分封出鎮曰分藩、開藩。明清布政使曰藩司。亦屏藩之義。

## 藪

- 音叟(Sou)上聲
    - 大澤也。又澤無水曰藪。
    - 物所聚亦曰藪。如言文章淵藪。

## 藭

- 音窮(Ch'iung)平聲
    - 芎藭。詳「芎」。

## ■

- 音廢(Fei)去聲
    - 蘆廢。俗謂之蘆席。用蘆編成。亦作廢。

## 藶

- 音歷(Li)入聲
    - 葶藶。詳「葶」。

## 藹

- 阿蓋切(Ngai)去聲
    - 樹木繁茂貌。
    - 藹藹。盛多也。（詩）藹藹王多吉士。
    - 和氣曰藹。如言藹然可親。

## 藺

- 音吝(Lin)去聲
    - 草名。生於水田。莖圓密生。有粗細二種。一長四五尺。一長丈餘。皆可編席。
    - 姓也。戰國時有藺相如。

## 藻

- 音早(Tsao)上聲
    - 水草之總稱。凡海菜之屬。皆名海藻。
    - 藻為水草之有文者。古人以飾章服。如藻、火、粉、米、之類。故文飾皆曰藻。如藻井、藻梲。
    - 文詞之美曰藻。如詞藻、才藻。以美言譽人曰藻飾。評論人物曰品藻。亦曰藻鑑。

## 藿

- 音霍(H'uo)入聲
    - 豆葉也。故蔬食之粗者曰藿。如言食甘藜藿、是也。
    - 藿香。草名。莖有節。中空。葉心臟形。有缺刻。夏秋之交開花。芳香甚烈。莖葉供藥。

## 蘀

- 音託(T'o)入聲
    - 草木皮葉落地為蘀。

## 蘄

- 音其(Ch'i)平聲
    - 蘄茞。草名。卽蘼蕪。
    - 求也。漢有蘄年宮。謂求年也。

## 蘅

- 音行(Heng)平聲
    - 杜蘅。香草。葉心臟形。冬月根際開紫花。花被為管狀。根莖入葉。

## 蘆

- 音廬(Lu)平聲
    - 草名。生於陂澤。莖中空。葉細長而尖。其莖可以製簾葺屋。或用為薪。
    - 蒲蘆。蔬類植物。莖細長。有卷鬚。葉心臟形端尖。夏開白花。實如大小圓球之相重。中有約束。俗亦稱葫蘆。

- 音羅(Lo)平聲
    - 蘆菔。詳「菔」。

## 蘇

- 速烏切(Su)平聲
    - 紫蘇。草名。葉圓而尖。面背皆紫。花小。色淡紅。實如芥。莖葉實皆為藥品。其莖葉皆青而花白者。別名白蘇。香氣強烈。專用為香料。
    - 死而復生曰蘇。亦作甦。俗亦謂睡醒曰蘇醒。凡受困而得紓皆曰蘇。（書）後來甚蘇、是也。
    - 取草曰蘇。如言樵蘇。
    - 地名。江蘇之簡稱。
    - 國名。蘇維埃社會主義共和國聯盟的簡稱。

## 蘊

- 讀如慍(Yun)上聲亦讀去聲
    - 積也。謂積蓄於中也。（詩）我心蘊結兮。
    - 深奧也。如精蘊、底蘊。

- 讀如慍去聲
    - 與醞通。醞藉。亦作蘊藉。

## 蘋

- 音頻(P'in)平聲
    - 隱花植物之一。生於淺水。四葉合成一葉。如田字。故又名田字草。地下莖矛軟。葉柄甚長。
    - 柰果一名蘋婆果。俗作蘋果。亦作苹。

## 蘑

- 讀如磨。磨菰。亦作蘑菇。菌類植物。埋桑楮諸木於土中。澆以米泔。待菰生采之。白色柔軟。可供食。

## ■

- 音臬(Nieh)入聲
    - 與■同。（孟子）非無萌■之生焉。

## 蘗

- 音伯(Pe)入聲
    - 喬木名。榦高三四丈。葉為複葉。夏月開細黃花。結實。榦之內皮色深黃。可為染料。又供藥用。俗稱黃柏。亦作檗。

## 蘘

- 音穰(Jang)平聲
    - 蘘荷。蔬類植物。葉長橢圓形。絕類薑葉。夏月開淡黃花。根似薑。可為菹。

## 蘚

- 讀如鮮(Sien)上聲
    - 隱花植物之一類。叢生於溼地及古木巖石上。莖葉之別甚明。葉之配列。大都狀似螺旋。舊說統稱苔蘚。實為兩種。參看「苔」。

## ■

- 音廉(Lien)平聲
    - 烏■母。蔓草名。莖有卷鬚。葉為複葉。花小色黃。四瓣。根莖為藥用。

- 音斂上聲
    - 白■。蔓草名。葉掌狀複葉。有深裂。夏月開小花。色黃綠。實圓多漿。根皮黑。肉白。入藥。肉赤者別謂之赤■。

## 蘧

- 音渠(Ch'u)平聲
    - 蘧麥。草名。卽瞿麥。莖纖細有節。高尺餘。葉尖小。花每兩朵叢生。五瓣有粉紅、紫、赤等色。結實如燕麥。
    - 蘧蘧。自得貌。
    - 與瞿通。如瞿然。或作蘧然。驚貌。

## 蘩

- 音煩(Fan)平聲
    - 草名。葉似細艾。上有白毛粗澀。俗名白蒿。

## 蘭

- 音闌(Lan)平聲
    - 香草名。亦名■。詳「■」。有澤蘭蘭草二種。古皆名都梁香。又薰草亦名佩蘭。古稱零陵香。古人所謂蘭香。多指此數種。故香油亦曰蘭膏。所燃之燈謂之蘭釭。又蘭能辟蠹。與芸相同。故古人有蘭省芸閣。皆藏書之室。亦沿用為官署之稱。如御史臺亦稱蘭臺。是也。
    - 花名。本名幽蘭。葉細長而尖。有平行脈。由根叢生。花瓣黃綠。種類甚多。常見者三種。一莖一花者為蘭。俗名草蘭。一莖數花者為蕙。俗名蕙蘭。皆春開。別一種至秋始開。亦一莖數花。以產於福建。亦名建蘭。
    - 氣味相投之喻。如言蘭交、蘭譜。又以蘭玉稱子弟。本於晉謝玄芝蘭玉樹當使生於庭階之語。
    - 木蘭也。皮似桂而香。狀似柟。大者高數丈。古人用為屋材。如蘭舟、蘭榭之類。

## 蘸

- 讀如斬(Chan)去聲
    - 以物沾水曰蘸。

## 蘺

- 音離(Li)
    - 平聲
    - 江蘺。草名。卽蘼蕪。
    - 藩籬之籬亦作蘺。

## 蘼

- 音糜(Mi)平聲
    - 蘼蕪。草名。莖高尺許。葉為羽狀複葉。夏開小白花。五瓣有清香。亦名蘄茞。

## 蘿

- 音羅(Lo)平聲
    - 女蘿。菌類植物。一名松蘿。生於深山樹幹。末分多枝下垂。色灰白。細如絲。
    - 蘆菔。通作蘿蔔。詳「菔」。

## 虀

- 音擠(Tsi)平聲
    - 鹽菜也。細切之如醢曰齏。俗言鹽齏是也。

## 虆

- 讀如累(Lui)平聲
    - 蔓也。土籠也。（孟子）「反蔂梩而掩之」。亦讀如螺。

## 【附錄】

### 芘
- 本草名。亦借作庇。

### ■
- 菰本字。

### 芾
- 同黻。又蔽芾。小貌。

### ■
- 俗第字。

### ■
- 俗字荔。

### 荊
- 同荊。

### 荅
- 同答。

### 菴
- 同庵。

### 菑
- 俗■字。

### ■
- 俗果字。

### ■
- 俗韭字。

### 萲
- 同萱。

### 葅
- 菹或作■。

### 蒂
- 同蔕。

### 蓆
- 大也。今借為薦席字。

### 蒞
- 同■。亦作■。

### 蓱
- 同萍。

### 蓺
- 同藝。

### 蔆
- 菱本字。

### ■
- 俗麻字。

### 蕈
- 同菌。

### ■
- 蕊或作■。

### ■
- 藻本字。

### 薶
- 埋本字。亦作■。

### ■
- 俗稿字。

### ■
- 藐本字。

### ■
- 同萱。

### ■
- 同蕊。

### 藷
- 薯或作藷。

### ■
- 俗萱字。

### 蘤
- 古與花同。

### ■
- 俗夔字。

### ■
- 同虀。

### 孽
- 俗■字。

### 藂
- 俗叢字。


