# 寸部

## 寸

- 措困切(Tsun)去聲
    - 度名。十分為一寸。十寸為一尺。
    - 喻小也。如言寸步難行、寸陰可惜之類。

## 寺

- 音嗣(Szu)去聲
    - 官舍也。凡府廷所在。皆謂之寺。見（漢書注）。舊制官署有太常寺、鴻臚寺等。本此。
    - 寺人。使令之小臣也。後謂之宦者。亦謂之內監。
    - 僧眾所居曰寺。漢明帝時。攝摩騰自西域白馬駝經來。初止鴻臚寺。遂取寺名。創立白馬寺。後遂以浮屠所居皆曰寺。

## 封

- 讀如丰(Feng)平聲
    - 王者以土地與人立為諸侯曰封。
    - 因官職而受褒美之號亦曰封。如舊稱誥封、貤封。父以子貴曰封翁、封君。謂受其子之封典也。
    - 疆界也。如掌封疆之官曰封人。
    - 大也。如言封豕長蛇。
    - 培也。積土增山曰封。如封禪。又聚土累塚亦曰封。
    - 富厚也。如言厚自封殖。謂積聚財物也。稱富戶曰素封。言雖無爵土而有王侯之富也。
    - 緘也、如封條、信封。
    - 限制之使不逾越曰封。如博注之封門。狃於成見不求進步曰故步自封。

## 射

- 食夜切(Sheh)去聲
    - 以弓激矢使及遠之術也。禮樂射御書數。古人之六藝也。

- 讀如實(Shih)入聲
    - 激矢及物曰射。
    - 凡激之及遠皆曰射。如注射、噴射。
    - 有所注意而圖得之亦曰射。如游戲之射覆。古法本與猜謎相同。對策亦曰射策。謂求合題旨也。商賈罔利曰射利。如言戤牌影射、是也。
    - 照也。如言神光四射。光線之正射、反射。亦此義。

- 音夜(Yeh)去聲
    - 僕射。秦官名。

- 音亦(I)入聲
    - 無射。律名。

## 將

- 卽央切(Tsiang)平聲
    - 甫始之詞。時之垂及曰將來。
    - 且也。如苟且從事曰將就。
    - 養也。（詩）「不遑將父」。今亦謂休息曰將養。
    - 遂也。（詩）百兩將之。
    - 持也。持與之偕曰將。如言相將而至。
    - 進也。如言日就月將。

- 音鏘(T'siang)平聲
    - 將將。聲也。又嚴整貌。並見（詩經）。

- 音醬(Tsiang)去聲
    - 將帥也。如言大將、將士。
    - 統帥之也。如言將中軍。

- ［解字］右上从。俗从爪、誤。

## 專

- 音磚(Chuan)平聲
    - 壹也。純篤也。如言專心致志。謂注意一事。不外鶩也。
    - 獨有也。如言專美、專利。謂無人與爭衡也。
    - 擅也。如專權、專政。謂獨秉政柄也。

- ［解字］中从厶。為幺之省。俗作專。

## 尉

- 音畏(Wei)去聲
    - 古官名。治獄及捕盜之官多稱尉。如廷尉、縣尉。義取除奸安民也。故舊稱典史曰尉。
    - 軍尉也。秦漢時掌兵官多稱尉。如太尉、都尉、校尉之類。今陸軍官制有上尉、中尉、少尉、本此。

- 音鬱(Yu)入聲
    - 尉遲。複姓。唐有尉遲敬德。

## 尊

- 租溫切(Tsun)平聲
    - 貴重也。如尊長、尊客。
    - 敬也。如言自卑而尊人。今稱人之敬詞皆曰尊。如言尊處、尊駕之類。稱人之父曰尊甫、尊人。亦稱令尊。
    - 古注酒器。如犧尊、象尊。今別作樽。
    - 神佛之像。一座曰一尊。
    - 舊稱地方官曰尊。如府尊、邑尊。

## 尋

- 習淫切(Sin)平聲
    - 求也。如言尋覓。
    - 度名。八尺曰尋。如言枉尺直尋。謂所損少而所益多也。見（孟子）。
    - 仍也。如日尋干戈。謂用兵不已也。
    - 俄也。將也。如時之垂至曰尋及。又侵尋。漸及之義。如言白髮侵尋。謂將老也。
    - 重也。溫也。如尋盟。謂重申舊盟也。

- ［解字］右中从口。俗从凡、誤。

## 對

- 音碓(Tui)去聲
    - 答也。應也。如對策。謂應其所問也。又應付亦曰對付。
    - 當也。響也。如對眾宣言、相對無言。獄訟面訊曰對質。
    - 偶也。俗謂相為配偶者曰一對。故謂楹聯曰對。
    - 合也。事不合理曰不對。
    - 覆核曰對。如校對。

- ［解字］古作𡭊。漢文帝以為多言非誠。故去口从土。

## 導

- 音盜(Tao)去聲
    - 引導也。前驅亦曰前導。
    - 啓迪之亦曰導。如言開導、訓導。

## 【附錄】

### 对
- 俗對字。

### 寿
- 俗壽字。

### 尅
- 俗剋字。

### 㝵
- 同礙。

### 𡭊
- 對本字。

