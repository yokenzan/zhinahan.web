# 丶部

## 丶

- 音主上聲
    - 凡物有分別、事有可否、心所存主、則作、以識之也。

## 丸

- 胡頑切(Huan)亦讀頑(Wan)平聲
    - 彈丸也。凡物小而圓皆曰丸。

- ［解字］本作丸。通作丸。點宜居中。點在撇上者音戟。執孰等字偏旁从之。

## 丹

- 德安切(Tan)平聲
    - 丹砂也。即朱砂。古用為顏料。皆簡稱曰丹。如言繪畫之事曰丹青。如言校勘之事曰丹鉛、丹黃、皆是。
    - 赤色也。古宮殿皆飾以赤色。故謂殿庭曰丹墀、丹陛。
    - 藥劑之名。道家服食以求神仙者。其藥品皆有丹砂。故謂之丹。其後借用為丸散之名。普通藥劑。亦謂之丹也。
    - 國名。丹麥之簡稱。在歐洲西北。

## 主

- 主羽切(Chu)上聲
    - 君也。古者諸侯為社稷主、天子為天下主。故稱君皆曰主。
    - 舊時一家之長曰主。（禮）「家無二主」。家臣奴僕之稱其上。皆曰主。
    - 有其事權曰主。如立法權在於元首者稱君主國。在於議會者稱民主國。
    - 有其物權曰主。如田主。物主。
    - 意旨所向曰主。如主張、主意。
    - 賓主。因人之交際。制為禮法。而別於彼我之稱也。凡事之由我而起者。我皆為主人。而謂他人曰賓。引伸之。凡相與對待。而分為兩方面者。明其為本意之所在。皆謂之主。如文字中言賓主之類。
    - 以之為主人曰主。孔子於衛主顏讎由。見（孟子）。言館於其家。以之為主人也。
    - 宗廟所立以棲神者曰主。如神主。木主。俗謂之牌位。
    - 天子之女曰主。天子嫁女。由三公主婚。故稱公主。簡稱則曰主。

