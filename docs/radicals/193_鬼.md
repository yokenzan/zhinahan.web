# 鬼部

## 鬼

- 讀如歸(Kuei)上聲
    - 人死曰鬼。
    - 喻人之陰險也。如言鬼蜮之類。
    - 星名。二十八宿之一。

## 魁

- 音恢(K'uei)平聲
    - 首領也。如一黨之首領曰魁。
    - 科舉時。分五經取士。每經之首選一人謂之魁。或曰五魁。或曰經魁。又狀元謂之大魁。
    - 高大也。如言狀貌魁梧。
    - 星名。北斗第一星至第四星也。俗亦訛奎宿為魁星。科舉時奉之為神。謂主文運者也。
    - 羹匙之屬。其柄之彼端曰魁。故謂之羹魁。
    - 介類水族。其殼為勺形者亦曰魁。如蟹及蚌蛤之類。
    - 塊根類植物。其根謂之魁。如言芋魁。

## 魂

- 音渾(Hun)平聲
    - 魄之對。亦曰靈魂或魂靈。實指人身之精神也。生則魂與魄附。死則魂與魄離。舊凡曰神曰鬼。皆謂由魂為之。故虛無縹緲而不可見。
    - 意境也。如言苦樂曰銷魂、斷魂之類。

## 魃

- 音跋(Pa)入聲
    - 旱神也。

## 魄

- 音拍(P'e)入聲
    - 魂之對。凡精氣消竭而徒存形質。則謂之魄。
    - 無光處也。故謂月朔曰死魄、月望曰生魄。並見（書經）。

- 音託(T'o)入聲
    - 落魄。失業無倚也。

- 與薄同。旁薄。亦作旁魄。廣博也。

## 魅

- 音媚(Mei)去聲
    - 魑魅。詳「魑」。
    - 鬼之為祟者亦曰魅。

## 魈

- 音宵(Siao)平聲
    - 山魈。舊謂怪物能夜出犯人者。

## 魋

- 音頹(T'ui)平聲
    - 獸名。俗呼赤熊。

## 魍

- 音罔(Wang)上聲
    - 魍魎。怪物也。亦作罔兩。

## 魎

- 音兩(Liang)上聲
    - 魍魎。詳「魍」。

## 魏

- 音謂(Wei)去聲
    - 高也。本作巍。
    - 國名。戰國初。晉大夫魏斯與韓、趙共分晉地。國號魏。有今河南北部。山西西南部之地。後滅於秦。
    - 朝代名。曹丕受東漢禪為帝。國號魏。（公元二二〇年）凡五主、四十六年。禪於晉。東晉時。拓跋珪稱帝。國號魏。後分為東西魏。東魏禪於北齊。西魏禪於北周。凡十六主、一百七十二年。

## 魑

- 音癡(Ch'ih)平聲
    - 魑魅。木石之怪也。魑魅罔兩。見（左傳）。

## 魔

- 音摩(Me)平聲
    - 鬼也。謂能迷惑人以敗道者。
    - 嗜好成癖亦曰魔。如酒魔、詩魔。

## 魕

- 音幾(Chi)又音祈(Ch'i)並平聲
    - 祅祥也。

## 魘

- 音厭(Yen)上聲亦讀入聲
    - 夢中遇可懼之情形。因而驚醒者謂之魘。

## 【附錄】

### 魊
- 同鬼蜮字。

