# 文部

## 文

- 無汾切(Wen)平聲
    - 文采也。如文石、文錦。
    - 文辭也。集合眾字以成篇章也。如藝文、文籍。
    - 文字也。依類象形謂之文。形聲相益謂之字。見（說文序）。
    - 道之顯者曰文。謂禮樂法度教化之迹也。（論語）「文王既沒。文不在茲乎。」今言世界文明、文化。皆此義。
    - 質之對。務外觀而不尚實際也。如繁文、浮文、具文之類。
    - 武之對。如官之不掌兵者統稱文職。謂人之彬彬有禮曰文雅、文靜。亦此義。
    - 法律也。如舞文、文致。謂舞弄法律而致人於罪也。
    - 錢數曰文。如一錢曰一文。

- 音問去聲
    - 文飾之也。（論語）小人之過也必文。

- ［解字］俗作攵非。攵卽攴字。音樸。

## 斌

- 音彬(Pin)平聲
    - 文質相等也。亦作份、彬。

## 斐

- 音菲(Fei)上聲
    - 文貌。（論語）斐然成章。

## 斑

- 音班(Pan)平聲
    - 駮文也。雜色曰斑。如言斑剝、斑點。

## 斒

- 音斑(Pan)平聲
    - 斒斕。色不純也。

## 斕

- 音闌(Lan)平聲
    - 斒斕。詳「斒」。

