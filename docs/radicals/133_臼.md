# 臼部

## 臼

- 音咎(Chi)上聲
    - 舂米器也。古掘地為臼。今以木石為之。

## 臾

- 音俞(Yu)平聲
    - 須臾。猶言頃刻。（中庸）道也者。不可須臾離也。俗作臾非。

## 臿

- 音插(Ch'a)入聲
    - 築牆杵也。
    - ■也。

## 舀

- 讀如遙(Yao)上聲
    - 挹彼注此謂之舀。如俗言舀水。

## 舁

- 音余(Yu)平聲亦讀去聲
    - 共舉也。今謂扛抬曰舁。

## 舂

- 書邕切(Sung)亦讀如充(Ch'ung)並平聲
    - 擣粟也。又凡擣物皆曰舂。如舂藥之類。

## 舄

- 音昔(Si)入聲
    - 履也。重底曰舄單底曰屨。■舄。漢葉縣令王喬故事。見（後漢書方衛傳）。故沿用為縣令之稱。俗作舄。

## 舅

- 音臼(Chiu)上聲
    - 母之兄弟也。婦稱夫之父亦曰舅。夫稱妻之父曰外舅。妻之兄弟亦稱舅。

## 與

- 余呂切(Yu)上聲
    - 及也。如論語富與貴．貧與賤之類。
    - 偕也。如論語可與言．善與人交之類。
    - 交好曰與。如相交曰相與。聯盟之國曰與國。同類亦曰黨與。
    - 許也。助也。如見惡於人曰不為時論所與。是也。
    - 給也。如付與．施與。本作予。
    - 與其。語詞。（論語）與其奢也寧儉。
    - 容與。閑適貌。

- 音預去聲
    - 參預也。如與聞其事。

- 音余平聲
    - 語助辭。又疑詞。今通作歟。

## 興

- 希膺切(Hsing)平聲
    - 起也。如言夙興夜寐。
    - 盛也。振作之義。如中興．興旺。
    - 發起也。如言大興土木。
    - 作也。如言謠諑繁興。

- 喜應切去聲
    - 情之感物而發者謂之興。詩六義之一。謂先言他物以引起所詠之事也。
    - 悅也。意思之發動。則於快樂者為興。如言興致．興會．高興．餘興．皆是。

## 舉

- 居語切(Chu)上聲
    - 以力使之向上也。如舉首．舉手．舉足．皆是。以手攀物亦曰舉。如舉杯．舉箸。
    - 起也。如起事曰舉事。故有所動作皆曰舉。如舉動．舉止。事非必要曰多此一舉。
    - 薦引之使上達曰峰。如推舉．保舉。清代鄉試。沿古時鄉舉之例。謂中式者曰舉人。
    - 凡稱道之．記錄之．皆曰舉。如稱舉．條舉之類。皆特意提出以示人也。
    - 生也。生子曰舉。不育曰不舉。
    - 拔也。攻城而克之曰舉。（孟子）五旬而舉之。
    - 高飛也。（論語）「色斯舉矣」。謂隱士遁世曰高舉。謂人物之矯然出眾曰軒軒霞舉。皆此義。
    - 皆也。又統括之義。如舉國．舉世。猶言一切在內也。

- ［解字］本作■。下從手。

## 舊

- 忌宥切(Chiu)去聲
    - 故也。新之對。如新學．舊學。新人．舊人。
    - 交誼曰舊。如故交曰與某有舊。

## 【附錄】

### ■
- 俗舄字。

