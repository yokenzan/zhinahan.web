# 冖部

## 冖

- 音覓入聲
    - 覆也。

## 冠

- 音官(Kuan)平聲
    - 所以加於首者。今稱曰帽。

- 固玩切去聲
    - 加冠於首曰冠。古者男子二十始行冠禮。故二十謂之弱冠。童子未成人者亦曰未冠。
    - 為眾之首曰冠。如言獨出冠時。言為一時之冠也。

## 冢

- 拄勇切(Chung)上聲
    - 高墳也。墓之高大者曰冢。今通作塚。
    - 長也。如長子曰冢子。百官之長曰冢宰。

- ［解字］上本从勹。音包。下从豖。音丑六切。與冡字不同。冡音蒙。俗作冡非。

## 冤

- 音鴛(Yuan)平聲
    - 屈也。枉曲也。如呼冤、伸冤。謂屈而求伸也。又仇恨之義。如俗言冤冤相報之類。

- ［解字］从兔不从免。

## 冥

- 音銘(Ming)平聲
    - 幽也。謂昏晦而不明也。俗稱死者所處曰冥中。謂幽暗世界也。如言冥福、冥用之類。又陰慶亦曰冥壽。謂已死者之誕辰也。
    - 昧也。如言冥愚、冥頑。皆謂其昧於事理也。
    - 高遠之義。如言青冥、蒼冥、高冥、鴻冥。皆謂天之高遠。人目所不及也。
    - 心思深奧曰冥。如言冥搜、冥想。皆謂其所思索能入於幽深也。

- ［解字］俗作㝠。

## 冪

- 音覓(Mi)入聲
    - 覆食巾也。
    - 算術形體之外皮曰冪。如言冪積。謂外皮之面積也。

## 【附錄】

### 冗
- 俗宂字。

### 冩
- 俗寫字。

