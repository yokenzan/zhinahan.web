# 魚部

## 魚

- 玉渠切(Yu)平聲
    - 水族之一種。有鱗及鰭。冷血。卵生。種類極繁。常用以供食品。故亦以喻凌虐他人曰魚肉。如言勢豪魚肉鄉里之類。

## 魨

- 音豚(T'un)平聲
    - 河豚魚也。大尺餘。小口大腹。無鱗。背青黑而有斑紋。腹白色。有物觸之。則張大如球。浮於水面。其味甚美。然有劇毒。食者往往致死。因其卵巢內含有毒質也。

## 魯

- 盧五切(Lu)上聲
    - 鈍也。資性不敏銳之意。（論語）參也魯。
    - 國名。周武王封其弟周公旦於魯。後為楚所滅。今山東之曲阜縣至邳縣。皆魯地。－上從魚。

## 魴

- 音房(Fang)平聲
    - 魚名。產於淡水。頭小腹闊。扁身細鱗。亦名鯛魚。

## 鮀

- 音駝(T'o)平聲
    - 吹沙小魚也。

## 鮆

- 音薺(T'si)上聲
    - 與鱭同。詳「鱭」。

## ■

- 音拈(Nien)平聲
    - 魚名。體圓長。頭大尾扁。無鱗。多黏質。口曲而闊。兩顎生■齒。有鬚。背蒼黑色。腹白。大者長至二尺餘。

## 鮑

- 音抱(Pao)上聲
    - 醃魚也。其氣腥臭。如鮑魚之肆。喻言腥穢之地也。
    - 介殼類之腹。今亦稱鮑魚。

## 鮒

- 音附(Fu)去聲
    - 魚名。卽鯽魚。詳見「鯽」。

## 鮓

- 讀如詐(Cha)上聲
    - 魚之藏貯以為食品者。如鹽魚、糟魚之類。

## 鮠

- 音桅(Wei)平聲
    - 魚名。似■而大。長者至三四尺。白色。背有肉鬐。無鱗。可作膾。俗亦作■。

## 鮪

- 音洧（Wei）上聲
    - 魚名。鱣屬。口在頷下。長鼻■骨。

## 鮫

- 音交(Chiao)平聲
    - 魚名。皮厚而黑。無鱗。皮面極粗糙。剝之可以磨骨角之屬。鼻突出。口在頷下。眼後有二噴水孔。胸腹兩鰭。闊大如翅。尾鰭上片特長。下片較短。曬乾卽魚翅。為食品之珍貴者。產於熱帶海洋。大者長一二丈。亦曰沙魚。

## 鮭

- 音圭(Kuei)平聲
    - 魚名。體長三尺。背藍灰。腹銀白。產海中。
    - 河豚別名。

- 讀若■。吳人總稱魚菜為鮭。見（世說）。

## 鮮

- 音仙(Sien)平聲
    - 生魚也。古謂魚■之之屬曰鮮食。見（書經）。
    - 新也。鳥獸新殺、蔬果新摘者皆謂之鮮。俗亦謂美者曰鮮。
    - 好也。如鮮明、鮮姸之類。皆言顏色之美好也。

- 息演切上聲
    - 少也。如少有曰鮮有。

## 鮿

- 音輒(Ch'eh)入聲
    - 婢鮿魚。俗稱旁皮鯽。
    - 魚乾也。

## 鯀

- 音袞(Kun)上聲
    - 禹父名。治水無功。舜殛之於羽山。

## 鯁

- 音梗(Keng)上聲
    - 魚骨刺在喉也。
    - 忠直不阿附者曰骨鯁。

## 鯈

- 音由(You)平聲
    - 魚名。白鯈。卽鰷魚。

## 鯉

- 音里(Li)上聲
    - 魚名。體扁而肥。鱗大。口之前端有觸鬚二對。背蒼黑。腹淡黃。大者長三尺餘。產於淡水。
    - 書札也。（古樂府）呼童烹鯉魚。中有尺素書。唐人寄書。常以尺素結成雙鯉之形。故沿稱書札曰鯉。

## ■

- 音餐(Tsan)平聲
    - 魚名。俗呼鰷魚曰■鰷魚。

## 鯊

- 音沙(Sha)平聲
    - 沙魚也。亦名鮫。詳「鮫」。

## 鯖

- 音征(Cheng)平聲
    - 烹調法也。魚與肉合而為之。猶今之雜燴。漢婁護嘗合王氏五侯所餽珍膳為鯖。世稱五侯鯖。見（西京雜記）。

- 讀如青
    - 青魚也。形似■。肉味甚美。產於淡水。

## 鯗

- 音想(Siang)上聲
    - 乾魚也。鰳魚乾者謂之鯗。俗稱鰳鯗。又石首魚之乾者亦曰鯗。俗稱白鯗。

## 鯛

- 音雕(Tiao)平聲
    - 魚名。產近海。體扁圓。兩顎有強齒。鰭亦堅強。鱗鬣淡紅。離水變赤。大者至二尺餘。以小魚及貝類為食。肉肥而美。俗呼銅盆魚。

## 鯠

- 音來(Lai)平聲
    - 魚名。卽鰻■。
    - 廣東人謂鰣魚為三鯠魚。

## 鯢

- 音倪(Ni)平聲
    - 鯨之雌者為鯢。

## 鯤

- 音昆(K'un)平聲
    - 大魚也。見（莊子）。

## 鯧

- 音昌(Ch'ang)平聲
    - 魚名、似■。身圓肉厚。止一脊。骨■。產近海中。

## 鯨

- 音擎(Ching)平聲
    - 世界動物之最大者。外形似魚。實獸類也。大者長至八九十尺。多棲於北太平洋。秋季北海寒冷。則逐潮流南游。山東沿海有之。其前肢全成鰭狀。無後肢。尾扁平。鼻孔在頂。時浮水面呼出空氣。望之如噴霧。肉及皮可食。脂肪可以製油。需用甚廣。

## 鯪

- 音陵(Ling)平聲
    - 魚名。廣東有土鯪魚。與■絕相似。魚池中多畜之。
    - 鯪鯉。卽穿山甲。有四足。全體被角質之鱗甲。居土穴中。性好食蟻。多產於熱帶之地。

## 鯫

- 音諏(Tsou)平聲
    - 雜小魚也。

- 字藕切上聲
    - 小人貌。（史記）「鯫生說我」。今人自稱曰鯫生。謙詞。

## 鯚

- 讀如季。鱖魚俗謂之鯚魚。

## ■

- 音混(Hun)上聲
    - 魚名。形長身圓。頗似青魚。江湖中處處有之。食草。亦謂之草魚。

## 鯽

- 音積(Tsi)入聲
    - 魚名。形似鯉。背黑色。腹白。產於淡水。長者尺許。

## ■

- 音鞭(Pien)平聲
    - 魚名。古謂之魴。詳「魴」。

## ■

- 音賊(Tse)入聲
    - 烏■。■體動物之一。亦名烏賊魚。其形如囊。能吐墨汁。故亦名墨魚。有觸手十。中二獨長。背有甲一。白而脆。名海鰾鮹。

## 鰈

- 音蝶(Tieh)入聲
    - 比目魚之目在右側者。亦謂之王餘魚。

## 鰉

- 音皇(Huang)平聲
    - 鱘鰉魚。產江河及近海深水中。似鱘而大。長至三丈。背有骨甲。鼻長。脂如黃蠟。與肉層層相間。脊骨及鼻皆■■。可以入饌。謂之鱘魚骨。

## 鰋

- 音偃(Yen)上聲
    - 魚名。卽■魚。詳「■」。

## ■

- 音秋(T'siu)平聲
    - 魚名。一作鰍。形似鰻而短小。體圓尾扁。無鱗而有黏質。常潛泥中。俗謂之泥■。

## 鰒

- 音伏(Fu)入聲
    - 介類之一種。殼為橢圓狀。有足吸著岩石間。肉可供食。卽俗稱鮑魚之小者。其大者謂之石決明。殼供藥用。

## 鰓

- 音腮(Sai)平聲
    - 魚類之呼吸器。在頭部頰中。
    - 鰓鰓。恐懼貌。

## 鰜

- 音兼(Chien)平聲
    - 比目魚之目在左側者。

## 鰣

- 音時(Shih)平聲
    - 魚名。形扁而長。色如白銀。肉中多細刺。味甚美。每年夏初出江中。離水卽死。

## 鰥

- 音關(Kuan)平聲
    - 無妻曰鰥。

## 鰨

- 音榻(T'a)入聲
    - 魚名。其形扁平而闊。頭小口尖。細鱗。常平貼水底。分作二面。下面白色。平滑無鱗。上面作泥沙色。有右側平臥者。其兩眼俱比連於左側。有左側平臥者。其兩眼俱比連於右側。故或謂之鰜。或謂之鰈。俗統稱為鰨魚。或曰版魚。或曰比目魚。因其兩眼皆比於一面也。

## 鰩

- 音遙(Yao)平聲
    - 海魚之一類。體形扁平如盤。首似蝦■。尾尖細而長。無鱗。背蒼黑。腹白。眼及噴水孔開於背面。口及鼻孔開於腹面。胸鰭闊大。圍於體之側緣。常潛伏沙泥中。
    - 文鰩魚。亦產於海中。體圓簡狀。長尺許。胸鰭極發達。或有較本體更大者。被海豚等追逐。能飛入空際。故又名飛魚。

## 鰭

- 音祁(Ch'i)平聲
    - 魚鬣也。為魚類游泳之具。在背曰脊鰭。在胸曰胸鰭。在腹曰腹鰭。近尾曰臀鰭。尾亦稱尾鰭。由透明之薄膜而成。以刺支張之。除尾鰭外。多為硬■二刺混合構成。亦有絕無刺者。謂之脂鰭。

## 鰱

- 音連(Lien)平聲
    - 魚名。細鱗肥腹。有白黑二種。黑者頭大。白者頭小。俗所稱鰱魚頭。卽黑鰱也。

## 鰳

- 音勒入聲
    - 魚名。俗亦謂之鮮鯗。產於近海。狀如鰣魚。小首細鱗。腹下有硬刺。乾者曰鰳鯗。

## ■

- 音愍(Min)上聲
    - 海魚也。身褐色。腹部銀白色。鱗小口大。有絨毛之細齒。常棲息於深海之岩礁間。

## 鰷

- 音迢(T'iao)平聲
    - 白鰷魚名。產於淡水。形狹而扁。背淡黑。微青。大者長四五寸。俗謂之■鰷。

## 鰻

- 讀如滿(Man)平聲
    - 魚名。體長。為圓筒狀。尾稍扁。多黏液。鱗細口闊。脊部蒼黑色。腹部白黃色。俗稱鰻鱺。亦曰白■。

## 鰾

- 音標(Piao)亦讀如縹(P'iao)平聲
    - 魚胞也。在魚胸部。形橢圓。中含空氣。得自由張縮。張則浮出水面。縮則沈入水中。

## ■

- 音慵(Yung)平聲
    - 魚名。產於江湖。似鰱而黑。頭較大。俗呼黑鰱或胖頭。

## 鱈

- 音雪(Hsueh)入聲
    - 魚名。形略似鱸。口大而鱗細。肉潔白如雪。故名。亦名大口魚。產寒冷之深海。其肝臟製油。為滋補品。卽中國沿稱之■魚肝油也。■實為鱈之誤。

## 鱒

- 音撙(Tsun)上聲
    - 魚名。似■而小。鱗細。背濃藍。腹白。體長者至二尺餘。產於河海之間。夏月溯河流而上以產卵。

## ■

- 音善(Shan)上聲
    - 魚名。似鰻細長。體赤褐。腹黃。故俗稱黃■、亦作鱔。

## 鱖

- 讀如桂(Kuei)去聲又音厥(Chueh)入聲義同
    - 魚名。巨口細鱗。背鰭有刺甚硬。色青微黃。有黑斑。腹淡白色。俗名桂魚。

## 鱗

- 音鄰(Lin)平聲
    - 魚體保護之具、為薄片角質所成。排列如覆瓦狀。爬蟲類如穿山甲之屬亦偶有之。古統稱為鱗魚。
    - 排列之義。如言鱗次櫛比。

## 鱘

- 音尋(Sin)平聲
    - 魚名。長者丈餘。背色青。腹下白。鼻甚長如錐。產江河及近海之深水中。

## 鱟

- 音候(Hou)去聲
    - 介屬。形似蟹。青黑色。殼圓扁如兜。古亦名兜蟹。有足十二。列生於口之左右。尾細長。末端尤尖。成劍狀。閩海多有之。

## 鱣

- 音邅(Chan)平聲
    - 魚名。卽鱘鰉魚。

## 鱧

- 音禮(Li)上聲
    - 魚名。體圓形長。細鱗黑色。有斑文。俗名烏魚。

## 鱨

- 音常(Ch'ang)平聲
    - 黃鱨魚也。狀似點。無鱗。力強能飛躍。腹背俱黃。鰓下有二橫骨。亦名黃頰魚。

## 鱭

- 音薺(T'si)上聲
    - 魚名。體狹長而薄。細鱗白色。一名刀魚。亦作鮆。

## 鱮

- 音敘(Hsu)上聲
    - 魚名。卽鰱魚也。

## 鱵

- 音鍼(Chen)平聲
    - 魚名。身細長而圓。頭小眼大。下顎突出。延長如鍼。長全體七分之一。背淡黑。腹銀白。體長尺餘。產海中。一名針魚。

## 鱷

- 音咢(Nge)入聲
    - 爬蟲中之猛惡者。形似蜥蜴。口巨齒銳。皮韌。鱗甲堅硬。四足。常潛伏水邊。攫取動物。唐韓愈有驅鱷魚文。名為魚。而實非魚也。字亦作■。

## 鱸

- 音盧(Lu)平聲
    - 魚名。色白而有黑斑。巨口細鱗。頭大。鰭棘堅硬。棲息鹹水淡水之間。春末溯流而上。至秋則入海。大者達二尺。古所謂銀鱸、玉花鱸。皆指此。又松江之四鰓鱸。自魏晉以來。卽稱名產。狀與吐附魚相似。大僅五六寸。冬至前後最肥美。蓋別為一種也。

## 鱺

- 音黎(Li)平聲
    - 鰻鱺。詳「鰻」。

## 【附錄】

### ■
- 俗鯗字。

### ■
- 同鮠。

### 鰍
- ■或作鰍。

### ■
- 同鱷。

### ■
- 同魚蝦字。

### 鰲
- 俗■字。

### 鱉
- 俗■字。

### 鱔
- 俗■字。

### ■
- 俗鱨字。

### 鱠
- 同膾。

### ■
- 同鮮。

