# 比部

## 比

- 筆倚切(Pi)上聲
    - 校也。謂比同類之事物相校量也。數學中用兩數相校以得其他之數謂之比例。科舉時代謂鄉試謂大比。卽周禮三年則大比之意。謂案驗也。
    - 例也。已行故事曰比。猶今例案。魏晉時設比部。主法制。卽今司法部也。
    - 國名。比利時之簡稱。在歐洲西部。法國之東北。

- 音畀去聲
    - 親也。阿黨也。如言朋比為奸。
    - 近也。如比來。謂近來也。居相接近曰比鄰。亦此義。
    - 比有並行之義。故物之相偶者曰比。如舊制之八股文以兩股為一比。是也。
    - 及也。（孟子）比其反也。
    - 頻也。比比。猶言頻頻。比年。謂頻年也。

- 音皮(P'i)平聲
    - 皋比。虎皮也。見（左傳）。宋張載坐虎皮講易。見（宋史）。後世稱居講席者曰坐擁皋比。本此。

## 毖

- 音祕(Pi)去聲
    - 慎也。
    - 勞也。

## 毗

- 音皮(P'i)平聲
    - 輔也。助也。
    - 并也。地相連接曰毗連。亦作毘。

## 【附錄】

### 毘
- 同毗。

