# 斗部

## 斗

- 朵毆切(Tou)上聲
    - 量器名。十升曰斗。其容積為三百十六立方寸。今市用制一市斗合二百七十立方市寸。
    - 酒器。如玉斗。凡器形似斗者皆曰斗。如刁斗、熨斗。
    - 喻小也。如言斗城、斗帳。
    - 星名。二十八宿之一。俗謂之南斗。北斗七星。形與南斗相似。在紫微西垣外。
    - 頓也。與阧、陡、並通。

## 料

- 音聊(Liao)平聲
    - 計也。量度計算曰料。今亦謂檢點事物曰料量、料理。

- 吏叫切去聲
    - 物之可供製造者曰料。如木料、衣料。
    - 中國舊製之玻璃質類。用以偽造珠玉者。俗謂之料。
    - 牛馬所食芻豆亦曰料。如草料。
    - 億度之亦曰料。如言料事如神。

## 斛

- 胡祿切(Hu)入聲
    - 量器名。古謂十斗為斛。今以五斗為斛。其面及底。皆為正方形。面小而底大。其式為宋賈似道所創也。

## 斜

- 音邪(Sieh)平聲
    - 不正也。
    - 凡地形之斜陂者亦曰斜。如陳陶斜、玉鉤斜、索馨斜。

- 音耶(Yeh)平聲
    - 谷名。在陝西郿縣西南。南山之谷也。長四百二十里。西口曰襄。東口曰斜。

## 斝

- 音賈(Chia)上聲
    - 玉爵也。

- ［解字］俗作斚。

## 斟

- 音箴(Chen)平聲
    - 酌也。如斟酒。今謂量度事理曰斟酌。謂如斟酒者。量杯深淺以注之也。

## 斠

- 音覺(Chiue)入聲
    - 平斗斛也。

## 斡

- 讀若挖(We)入聲
    - 轉也。如斡旋。

- 音管(Kuan)上聲
    - 主領也。

- ［解字］右上本从入。今通作人。

## 【附錄】

### 㪷
- 俗斗字。

