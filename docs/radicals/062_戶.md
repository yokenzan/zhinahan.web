# 戶部

## 戶

- 音祜(Hu)上聲
    - 扉也。室之口也。一扉曰戶。兩扉曰門。
    - 民居也。一家曰一戶。如戶口。舊官制有戶部。管理戶籍田賦之事。

## 戹

- 於革切(Nge)入聲
    - 困也。義與阨同。亦借用厄。

## 戽

- 讀如呼(Hu)去聲
    - 戽斗。舟中渫水器。
    - 田間用龍骨車汲水。亦曰戽水。

## 戾

- 音麗(Li)去聲
    - 至也。
    - 止也。定也。
    - 乖也。如言性情乖戾。又凶狠曰暴戾。
    - 罪也。如干戾。謂犯罪也。

- 力齧切入聲
    - 俗謂扭轉曰戾。

- ［解字］下从犬。从大者音大。別為一字。

## 房

- 扶亡切(Fang)平聲
    - 室在旁者曰房。今通稱居處安適之地皆曰房。如言洞房清宮。
    - 於大部分中隔為多數小部分者曰房。如蜂房、蓮房。
    - 星名。二十八宿之一。亦謂之天駟。
    - 家族分支曰房。如言長房、次房。
    - 科舉時同考官曰房。如分房、房官。

- 音傍(P'ang)平聲
    - 與旁通。阿房。秦宮名。
    - 與防通。漢武帝築宣房宮於河隄之上。謂宣洩防禦之也。

## 所

- 疏阻切(So)上聲
    - 處所也。如言公所、事務所之類。凡指定其處皆曰所。如何處曰何所。凡意有專指皆曰所。如包括一切曰所有。
    - 房屋一區曰一所。
    - 語辭。

## 扁

- 讀如徧(Pien)上聲
    - 物體之廣而薄者曰扁。署門戶之文曰扁。從戶從冊。卽今門牌之類。後借用為扁額字。俗作匾。

- 音篇(P'ien)平聲
    - 小也。如扁舟。謂小艇也。

## 扃

- 音坰(Chiung)平聲
    - 外閉之關也。故閉門亦曰扃門。
    - 鼎扃。以木貫鼎。所以閉鼎者。

## 扆

- 隱豈切(I)上聲
    - 斧扆。戶牖間晝斧屏風也。亦作斧依。

## 扇

- 試堰切(Shan)去聲
    - 扉也。今計門窗之數亦曰扇。
    - 箑也。卽用以拂暑者。如團扇、摺扇。

- 詩焉切平聲
    - 扇涼也。俗作搧。

## 扈

- 音戶(Hu)上聲
    - 農桑候鳥。古稱九扈。謂春扈、夏扈、棘扈、桑扈之類。凡九種。本作雇。亦作鳸。
    - 尾也。後從曰扈。如扈從、扈駕。
    - 跋扈。謂強梁也。漢質帝目梁冀為跋扈將軍。見（後漢書本紀）。

## 扉

- 音非(Fei)平聲
    - 戶扇也。通用為門戶之義。如黃扉、丹扉。指宮禁而言。荊扉、柴扉。謂蓬戶也。

## 【附錄】

### 戼
- 卯本字。

### 丣
- 酉古文。

