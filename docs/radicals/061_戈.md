# 戈部

## 戈

- 枯倭切(Kuo)亦讀如哥(Ke)並平聲
    - 古兵器。有小枝旁出。單枝者為戈。雙枝者為戟。
    - 戰爭之義。如言日尋干戈。見（左傳）。謂所屬人反叛曰倒戈相向、同人自相爭■曰同室操戈。亦此義。
    - 戈什哈。滿洲語。親隨之義。故舊謂督撫等隨侍武弁曰戈什。

## 戊

- 音茂(Mou)去聲
    - 十干之第五位。梁太祖避其曾祖茂琳諱。改讀為武。今因之。

## 戌

- 音恤(Su)入聲
    - 十二支之第十一位。下午七點鐘到九點鐘為戌時。
    - 屈戌。窗戶所設鉸具。或鐵或銅。名曰環紐。卽古金鋪之遺意。北方謂之屈戌。（見輟耕錄）。

- ［解字］从戊从一。

## 戍

- 讀如輸(Shu)去聲
    - 以兵守邊也。舊謂有罪發邊境充軍。謂之謫戍。

- ［解字］从人从戈。與戍字从戊从一不同。

## 戎

- 如融切(Jung)去聲
    - 兵器也。五戎。謂弓殳矛戈戟。見（禮記注）。故軍備皆曰戎。如小戎、元戎。皆指兵車而言。並見（詩經）。
    - 兵士曰戎。如舊稱總兵曰總戎。又爭戰之事亦曰戎。如從軍曰從戎。
    - 大也。如戎菽。卽大豆也。
    - 古西方各族之總名。如言戎狄。

## 成

- 音城(Ch'eng)平聲
    - 就也。凡功卒業就謂之成。如房屋曰落成、致仕曰宦成。皆是。
    - 成立也。如大器晚成。喻人之晚達。語本（老子）。又年德高而閱歷深者曰老成。見（書經）。
    - 事之已定者曰成。如言守成。謂繼創業者而言。先入為主不可移動曰成心、成見。亦此義。
    - 終也。樂一終謂之一成。（書）簫韶九成。
    - 平也。如求和曰求成、行成。並見（左傳）。又彼此意合曰目成。見（楚辭）。猶言默許也。
    - 方十里為成。（左傳）有田一成。
    - 成分也。今計數謂十分之七曰七成。十分之八曰八成。

- ［解字］中从丁。俗从𠃌誤。

## 我

- 莪可切(Nge)上聲
    - 自謂也。
    - 自稱其國曰我。（春秋）「我入祊」。春秋魯史。故稱魯曰我。
    - 親之之詞。（論語）「竊比於我老彭。」今信札中我兄、我哥之類。亦此義。
    - 私意也。（論語）「毋固、毋我。」猶今言我見也。

## 戒

- 音介(Chieh)去聲
    - 警也。訓諭也。如言儆戒、勸戒。
    - 備也。防患曰戒。（孟子）予有戒心。
    - 齋戒。謂祭祀之先。屏去嗜慾也。今人以事自律亦曰戒。如戒煙、戒賭之類。不守此律曰破戒。又釋氏以殺、盜、淫、妄、酒、為五戒。如言戒律、是也。今僧寺之傳戒、受戒。本此。
    - 與界同。山河為南北兩戒。見（唐書）。

## 戔

- 音箋(Tsien)平聲
    - 戔戔。淺小之意。今謂微物曰戔戔之數。

## 戕

- 音牆(T'siang)平聲
    - 殺也。謂殺害。如自殺曰自戕。

## 或

- 胡國切(Huo)入聲
    - 疑也。未定之詞。如或人、或曰。
    - 與惑通。疑怪也。（孟子）無或乎王之不智也。

## 戚

- 讀如七(Ts'i)入聲
    - 哀也。如言哀戚之容。
    - 憂也。凡可憂之事皆曰戚。如言休戚相關。
    - 親也。外親亦謂之外戚。舊俗謂皇室之親屬曰皇親國戚。
    - 斧也。

- ［解字］本从戊从尗。今通作从戊己之戊。

## 戛

- 音秸(Chia)入聲
    - 擊也。磬輕為戛。重為擊。
    - 齟齬貌。如言戛戛乎其難哉。見（韓愈文）。

- ［解字］上从𦣻音首。俗作戞、誤。

## 戟

- 讀如棘(Chi)入聲
    - 有枝兵也。
    - 以手指人曰戟手。謂握拳出指如戟狀也。如言戟手罵人。

- ［解字］俗作㦸。

## 戡

- 音堪(K'an)平聲
    - 殺也。勝也。如戡定。

## 戢

- 讀如輯(Tsi)入聲
    - 斂也。藏兵曰戢。凡避匿不使人見亦曰戢。如言戢影鄉園。謂家居不出仕也。

## 戥

- 讀如等(Teng)上聲
    - 衡法權小數之器曰戥子。本作等。參看「等」。

## 戤

- 讀如獃去聲
    - 以物相質也。俗稱商業之影射者曰戤。

## 戩

- 音翦(Tsien)上聲
    - 盡也。戩穀。謂盡善也。見（詩經）。

## 截

- 集齧切(Tsieh)亦讀如桀(Chieh)並入聲
    - 斷也。謂割斷之也。如言截長補短。
    - 物一段謂之一截。
    - 以兵橫斷敵人亦曰截。如勦截、截殺。扣留人物曰截留。皆略取之義。
    - 分開之貌。如言截然不同。又整齊貌。謂如刀所截也。
    - 截截。辯給之貌。見（書經）。

## 戮

- 音六(Lu)入聲
    - 殺也。陳尸為戮。
    - 辱也。本作僇。
    - 與勠通。如并力曰戮力。

## 戰

- 至堰切(Chan)去聲
    - 鬭也。皆陳曰戰。見（左傳）。今競勝之事皆曰戰。如舌戰、拇戰。
    - 顫動也。如寒戰。謂受寒而身顫也。又手戰。筆戰。亦此義。
    - 懼也。（論語）「戰戰兢兢。」因股戰有驚懼之義。故亦訓懼。

## 戲

- 讀如熙(Hsi)去聲
    - 戲弄也。如遊戲。
    - 謔也。如戲言、調戲。
    - 扮演故事曰戲。如今戲劇。

- 肸漪切平聲
    - 與羲同。伏羲。或作虙戲。

- 與呼同。嗚呼。或作於戲。亦讀如羲。

- ［解字］左从䖒。俗作虛、誤。

## 戳

- 黜渥切(Ch'o)入聲
    - 槍剌也。俗亦謂以尖銳之物剌之為戳。
    - 圖記俗曰戳記。

## 戴

- 朵愛切(Tai)去聲
    - 首戴也。（孟子）「不負戴於道路矣。」凡加之於首皆曰戴。如舊稱冠飾曰頂戴。
    - 尊奉之曰戴。如翊戴、愛戴。

## 【附錄】

### 战
- 俗戰字。

### 戞
- 俗戛字。

### 戯
- 俗戲字。

