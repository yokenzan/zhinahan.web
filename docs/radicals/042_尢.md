# 尢部

## 尢

- 音汪平聲
    - 本作尣。與尩同。

## 尤

- 音由(You)平聲
    - 異也。最也。如言殊尤絕跡。謂出乎尋常也。女色絕美者曰尤物。罕有之義也。
    - 過也。猶俗言格外。
    - 怨尤也。如效尤。謂議人之非而復效之也。

## 尨

- 模龐切(Mang)平聲
    - 犬多毛者。
    - 雜也。

- 音蒙(Meng)平聲
    - 尨茸。亂貌。

## 尪

- 烏荒切(Wang)平聲
    - 跛曲脛也。
    - 羸弱也。今亦謂瘦弱曰尪怯。

- ［解字］本作尩。俗亦作尫。

## 尬

- 音戒(Ka)去聲
    - 尲尬。詳「尲」。

## 就

- 劑宥切(Tsiu)去聲
    - 成也。事成曰事就。
    - 卽也。從也。如去就。俯就。
    - 推測之詞。如言就令、就使。

## 尲

- 音監(Kan)平聲
    - 尲尬。行不正也。俗謂事之多生枝節而難措理者曰尲尬。

- ［解字］左从尢。俗从九作⿺九兼𠆷。非。

## 【附錄】

### 尫
- 俗尪字。

### 尷
- 俗尲字。

