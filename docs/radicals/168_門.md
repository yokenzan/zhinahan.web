# 門部

## 門

- 模魂切(Men)平聲
    - 宮室垣牆所設。可以開闔。通出入處也。一扇謂之戶。兩扇謂之門。又在堂室曰戶。在區域曰門。如家門、里門、城門、國門。
    - 凡關鍵之處曰門。如道義之門。見（易經）。眾妙之門。見（老子）。
    - 家族也。家族素有聲望者曰名門、曰門望。
    - 徒黨也。如孔子之徒曰孔門。釋氏之徒曰佛門。又以權勢招集徒黨者曰權門、豪門。
    - 類也。如分類曰分門。專精一種學問者曰專門。

## 閂

- 疏彎切(Shuan)平聲
    - 門橫關也。俗亦謂之門閂。

## 閃

- 音陝(Shan)上學
    - 避也。側身避之。俗謂之閃。
    - 暫見也。光之瞥然一見者曰閃。俗亦謂電曰閃。

## 閈

- 音翰(Han)去聲
    - 里門也。

## 閉

- 音嬖(Pi)去聲
    - 闔門也。開之反。如不開通曰閉塞。不開放曰閉藏。與外人不相往來曰閉關自守。

## 開

- 渴哀切(Kai)平聲
    - 閉之反。啓門也。
    - 發也。如花發曰花開。
    - 發掘也。如開河、開礦。
    - 始也。如開創、開端。
    - 分離也。如擘開。
    - 張布也。如開筵。
    - 展拓也。（杜甫詩）開邊抑何多。
    - 豁達也。如開朗、開明。
    - 寬縱也。如開釋、開放。
    - 列敘也。如臚列名色款項曰開單、開賬。
    - 啓行也。如開船、開車。
    - 分數也。如四分之一俗謂之四開。八分之一俗謂之八開。紙一葉亦謂之一開。
    - 除去也。如開缺、開去差使之類。
    - 沸也。俗稱沸水為開水。

## 閎

- 音宏(Hung)平聲
    - 巷門也。
    - 中寬曰閎。謂器之小口大腹者。如言度量寬閎。

## 閏

- 孺韻切(Jun)去聲
    - 閏月閏日也。陰曆以地繞日紀年。月繞地紀月。地球自轉紀日。地繞日一周。當月繞地十二周又三分之一強。故每歲約多十日有奇。積以置閏。陽曆以太陽紀年。地繞日一周。當地球自轉三百六十五周又四分之一。故積四年必多一日。置為閏日。於應閏之年。常加於二月內。

- ［解字］中從王。俗從玉誤。

## 閑

- 何斕切(Hsien)平聲
    - 閑也。所以限制出入之範圍也。故限制之亦曰防閑。又養馬之所以闌隔別而分繫之曰馬閑。
    - 習也。習而安之不驚恐也。（詩）四馬既閑。
    - 與閒通。安閒、幽閒。亦或作閑。

## 閒

- 音艱(Chien)平聲
    - 中閒也。在四方之中曰中。在二者之間曰閒。
    - 房屋一室曰一閒。
    - 日本度名。六尺謂之閒。

- 讀如閑(Hsien)平聲
    - 暇也。謂無事之時也。
    - 安舒而不矜張曰閒。如閒雅之類。

- 紀莧切(Chien)去聲
    - 罅隙也。如云讀書得閒。謂領悟有從入之處也。
    - 以讒言挑釁曰閒。如離閒、反閒。
    - 閒諜謂偵探軍情者。亦謂之細作。
    - 廁也。雜也。如疏不閒親。謂疏遠者不雜於親近者之閒也。又雜色亦曰閒色。
    - 隔也。如俗稱隔鄰曰閒壁。
    - 分別也。如謂顯然不同者曰有閒。言有分別不能不例視之也。
    - 一閒。謂僅隔一層。所差甚微也。故謂微有不同曰一閒耳。略有不合曰未達一閒。
    - 病少瘥曰病閒。見（論語）。

- ［解字］除閒暇之義外。俗通作間。

## 閔

- 音敏(Min)上聲
    - 憂患也。疾病死喪之事皆曰閔。（詩）覯閡既多。
    - 與憫通。傷念之也。（詩）閔予小子。

## 閘

- 音押(Ya)入聲
    - 俗讀士洽切。與■同。河中設版■水。時啓閉以通舟。水門僅容一舟。銜尾貫行。稱之曰閘。今運河中多設之。

## 悶

- 音祕(Pi)去聲
    - 閉也。謂隱而不發也。

## 閡

- 音礙(Ngai)去聲又音亥(Hai)上聲義同
    - 阻礙也。如言隔閡。謂情不相通也。

## 閣

- 音各(Ke)入聲
    - 庋藏之所。如漢藏祕書處。有天祿閣、石渠閤。
    - 官署名。內閣之簡稱。如言閣臣、閣令。舊為參預機務之地。若立憲制之責任內閣。則中央行政之最高機關也。
    - 閣板也。古人設於室內以置食物者。
    - 複道曰閣。以木支架為道路也。施於山險之處曰棧道。在苑囿內者曰閣道。

## 閤

- 音鴿(Ke)入聲
    - 門旁戶也。閨閣之閣本作閤。又與臺閣之閣通。漢公孫弘為丞相。起東閤以延賢人。後遂以東閤為宰臣招致賢士之所。卽明時東閣大學士之所自始。故舊稱入閣等字、皆作閤。

## 閥

- 音伐(Fa)入聲
    - 閥閱。書功狀以榜於門也。猶今之報條。門在左曰閥。在右曰閱。（史記）「明其等曰閥。積日曰閱。」故以為家世門第之稱。

## 閨

- 音圭(Kuei)平聲
    - 特立之戶。上圜下方似圭者。蓽門閨竇。言貧賤之人也。見（左傳）。
    - 宮中門小者曰閨。古稱金馬門曰金閨。其內為侍從之臣所在也。
    - 女子所居曰閨。故稱女子曰閨閣。

## 閩

- 音■(Min)平聲
    - 古稱福建之民。七閩。見（周禮）。今福建省曰閩。古七閩之地也。

## 閫

- 音悃(K'un)上聲
    - 門橛也。
    - 郭門也。（史記）「閫以內者寡人制之。閫以外者將軍制之。」故謂統兵者曰專閫。
    - 婦人居內。故稱婦人之詞曰閫。如閫安、閫範。

## 閬

- 音浪(Lang)去聲
    - 空曠也。

- 音郎平聲
    - 閬閬。高大貌。

## 閭

- 讀如呂(Lu)平聲
    - 里門也。
    - （周禮）「五家為比。五比為閭。」故稱鄰里曰閭里。

## 閱

- 音悅(Yueh)入聲
    - 觀也。有考驗之意。如閱兵、閱卷之類。
    - 歷也。猶言經驗。如言閱人多矣。
    - 閥閱。猶言世家。詳「閥」。

## 閶

- 音昌(Ch'ang)平聲
    - 閶闔。天門也。

## 閹

- 音淹(Yen)平聲
    - 豎也。男子去勢日閹。世稱宦者曰閹人。

## 閻

- 音鹽(Yen)平聲
    - 里中門也。為平民所居之地。故稱人民曰閭閻。

## 閼

- 音遏(Nge)入聲
    - 壅塞也。

- 音煙(Yen)平聲
    - 閼氏。匈奴王后之號。見（史記注）。

## 閽

- 音昏(Hun)平聲
    - 守門之隸也。

## 閾

- 音域(Yu)入聲
    - 門限也。（論語）行不履閾。

## 閿

- 音文(Wen)平聲
    - 閿鄉。地名。本作闅。漢弘農郡湖縣有闅亭。或作閿鄉。隋以後置為縣。今屬河南。

## ■

- 曲椷切(Ch'u)入聲
    - 靜無人也。如■寂之類。

- ［解字］中從臭。俗作具字誤。

## 闇

- 音暗(An)去聲
    - 不明也。如昏闇、闇弱。
    - 隱晦貌。（中庸）闇然而日章。

## 闈

- 音韋(Wei)平聲
    - 宮中門也。
    - 舊謂考試貢院曰闈。如會試曰春闈。鄉試日秋闈。

## 闉

- 音因(Yin)平聲
    - 闉闍。域內重門也。（詩）出其闉闍。

## 闊

- 枯豁切(K'uo)入聲
    - 廣也。廣狹。俗謂之闊狹。
    - 疏遠也。如言闊別。
    - 粗略也。如言疏闊。
    - 契闊。勤苦也。見（詩經）。俗多作闊別字用。

## 闋

- 音缺(Ch'ueh)入聲
    - 盡也。如喪服既盡曰服闕。
    - 終也。樂終曰樂闋。見（禮記）。故詞曲一首。亦謂之一闋。

## 闌

- 勒寒切(Lan)平聲
    - 向盡也。如歲晚曰歲闌。夜深曰夜闌。又飲酒將罷曰酒闌。興盡曰意與闌姍。
    - 逸出也。關門有禁令之地。不以符信而出曰闌出。見（史記）。
    - 與欄攔並通。各詳本條。
    - 闌干。縱橫也。眾多之意。又目眶亦曰闌干。

- ［解字］中從柬不從東。

## 闍

- 音都(Tu)平聲
    - 闉闍。詳「闉」。

## 闐

- 音田(T'ien)平聲
    - 充滿也。賓客闐門。見（史記）。

## 闑

- 音臬(Nieh)入聲
    - 門中央豎木。所以限止門者。

## 闒

- 音榻(T'a)入聲
    - 樓上戶也。
    - 闒茸。猥賤也。

## 闓

- 音愷(K'ai)開也。闢也。
    - 與凱通。

## 闔

- 音合(He)入聲
    - 閉也。閉門亦曰闔戶。
    - 與合通。統括之詞。如言闔第光臨之類。

## 闕

- 曲■切(Ch'ueh)入聲
    - 門觀也。謂為二臺於門外。作樓觀於上。中央闕而為道。故謂之闕。亦曰象魏。古為頒布法令之所。多在宮門之外。

## 故亦謂宮門曰闕。如言伏闕上書。
    - 過失也。唐有左拾遺、右補闕之官。皆以糾正君之過失者。
    - 空也。與缺通。凡不完全而待其後補足者皆謂之闕。如闕文、闕疑之類。

## 闖

- 恥蔭切(Ch'en )俗讀如窗。(Ch'uang)並去聲
    - 出頭貌。
    - 俗謂突入曰闖。如闖座、闖席。

## 關

- 姑彎切(Kuan)平聲
    - 閉也。如言門雖設而長關。見（陶潛文）。
    - 關謂以木橫持門戶。故門上樞鈕曰關鍵。引伸之器物上機檄曰機關。今謂事物扼要及總匯處曰關鍵、機關。本此。
    - 界上門曰關。如邊關、關塞。設於要隘之地。檢查客貨者亦曰關。如今海關、常關。古人設關。止於譏察行旅。後始用以收稅。（孟子）關譏而不征、是也。
    - 界限也。如言聖域賢關。今謂歲杪曰年關在邇。亦此義。
    - 彼此相聯屬曰關繫。今亦謂繫念曰關心、關懷。
    - 隔也。間接之義。如關說。見（漢書）。謂事不覿面由中人轉達也。
    - 文移之一種。用於平行者曰關。宋時已有此稱。故憑文領餉曰關餉。又彼此訂約曰關書。延聘幕友用之。

- 與彎同。（孟子）「越人關弓而射之。」謂引滿也。

- ［解字］俗作■。

## 闞

- 音瞰(K'an)去聲
    - 闚視也。又地名及姓。並讀此音。

- 讀若喊(Han)上聲
    - 虎聲。（詩）闞如虓虎。

## 闠

- 音匱(Kuei)又音繪(Hui)去聲
    - 市外門也。故亦稱市廛曰闤闠。

## 闡

- 齒演切(Ch'an)上聲
    - 闢也。顯明也。如推闡。謂義理之難明者。推演之使顯明也。

## 闢

- 音擗(Pi)入聲
    - 開也。門啓曰闢。
    - 開拓曰闢。（詩）日闢國百里。
    - 開墾曰闢。（孟子）入其疆。土地闢。
    - 攻駮他人之說曰闢。如闢佛之類。

## 闤

- 音寰(Huan)平聲
    - 市垣也。參看「闠」。

## 闥

- 音撻(T'a)入聲
    - 宮中之門小者曰闥。

## 【附錄】

### 閆
- 俗閻字。

### 間
- 中閒之閒通作間。

### ■
- 俗關字。

### ■
- 俗鬧字。

### ■
- 俗鬨字。

### 閷
- 與殺同。

### ■
- 俗鬩字。

### ■
- 俗■字。

### 闚
- 同窺。

