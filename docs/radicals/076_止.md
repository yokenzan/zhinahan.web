# 止部

## 止

- 支矣切(Chih)上聲
    - 停止也。如止步。
    - 已也。如止境。又止其行亦曰止。如禁止。
    - 居也。居其所曰止。如言行止未定。（大學）「在止於至善」。謂自處也。
    - 容止也。（詩）「人而無止」。止與趾通。容止。猶言首足。謂統一身而言。今亦謂舉動曰舉止。品行曰行止。義同。
    - 語詞。（詩）百室盈止。婦子寧止。
    - 僅也。如言止有此數。今通作祇。

- ［解字］古足趾之趾。及基址之址。皆作止。

## 正

- 至映切(Cheng)去聲
    - 是也。謂適當也。如正式、正理。故正其不是亦曰正。如匡正、釐正。
    - 物體以所向為正。如正面、反面。又中正也。如正坐、正廳。
    - 直而不曲也。如言公正、正直。謂前賢曰先正。亦此義。
    - 純一不雜也。如純白曰正白。純赤曰正赤。
    - 長也。古謂一官之長曰正。如樂正、工正。
    - 凡本位皆曰正。如數學之正負、官品之正從、事物之正副、皆是。
    - 正當其時曰正。如言子正、午正。
    - 助詞。有卽此之義。（論語）正惟弟子不能學也。

- 音征平聲
    - 歲之首月曰正月。古王者易姓則改正朔。謂之改正。如夏正建寅、商正建丑、周正建子、是也。亦讀去聲。
    - 射之的也。如言正鵠。故謂事物之模範亦曰正鵠。謂如射之有的。令人擬摹者也。

## 此

- 采紫切(Tzu)上聲
    - 彼之對。（孟子）彼善於此。
    - 指定之詞。（孟子）其自任以天下之重如此。
    - 斯也。乃也。（大學）有德此有人。有人此有土。

## 步

- 音捕(Pu)去聲
    - 徒行也。一舉足曰跬。倍跬謂之步。今通謂兩足前後相距曰一步。壽陵餘子有學步於邯鄲者。未得髣■。失其故步。見（後漢書）。今謂所學無成曰邯鄲學步。本此。又境地也。如進步、退步。謂天子之位曰玉步。本左傳改玉改步之言。
    - 量法。以五尺為步。三百六十步為一里。二百四十方步為一畝。
    - 水際謂之步。如瓜洲曰瓜步。通作埠。
    - 運也。如國運曰國步。天運曰天步。
    - 推也。如推算天文曰推步。
    - 有相隨之意。如賦詩和韻。亦曰步韻。

- ［解字］下■■。俗作少誤

## 武

- 音舞(Wu)上聲
    - 文之對。凡以威力服人皆曰武。
    - 足跡也。如繼前人之功業曰步武。卽追■之義。

## 歧

- 音祁(Ch'i)平聲
    - 歧路也。引伸之。凡事之錯出者。皆謂之歧。

- ［解字］本作岐。卽岐山之岐也。今山名字■山。■止者專為兩歧字用。

## 歪

- 烏乖切平聲
    - 不正也。

## ■

- 音濇(She)入聲
    - 不滑也。水涸。行艱、皆曰■。
    - 味不甘滑也。如苦■。

- ［解字］俗作澀、或作■。

## 歲

- 須銳切(Sui)去聲
    - 年也。
    - 星名。卽木星。行星之一。十二年繞日一周。亦曰太歲。

## 歷

- 離檄切(Li)入聲
    - 過也。如經歷、閱歷。
    - 曆通。歷日也。

- ［解字］中■二禾。作■林者誤。前清時避高宗弘曆嫌名。多作■。

## 歸

- 姑威切(Kuei)平聲
    - 還也。如歸途、歸國。還所取之物亦曰歸。如言久假不歸。見（孟子）。
    - 致物於人亦曰歸。如歸罪、歸咎。有罪自首曰自歸。
    - 歸附也。（論語）天下歸仁焉。
    - 婦人謂嫁曰于歸。見（詩經）。故婦人自稱夫族曰歸某氏。
    - 算術名。九歸法卽除法。今珠算亦以除之第一步為歸。

- ［解字］古作歸。俗作■歸。

## 【附錄】

### ■
- 前本字。

### ■
- 同踵。

### ■
- 籀文歸。

