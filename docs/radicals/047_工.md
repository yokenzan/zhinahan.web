# 工部

## 工

- 音公(Kung)平聲
    - 巧也。善其事也。如工整、工緻。
    - 工人也。凡執藝事、成器物。以利用者。皆謂之工。所作之事亦曰工。如同盟罷工。謂相約不工作也。其傭值曰工資。
    - 官也。臣工。泛指眾官也。故百官亦曰百工。見（詩經）。
    - 工尺。管笛色譜名。所以代律呂之簡號也。

## 左

- 子可切(Tso)上聲
    - 左手也。凡在左手之一方皆曰左。如言虛左以待。謂空車之左以俟其至。喻相需之殷也。
    - 方位以東為左。如山東稱山左。江東稱江左。
    - 不便也。手足便右。故不便者曰左。如計畫不宜曰左計。彼此不相值曰相左。
    - 不正也。如左道惑眾。謂以邪說愚人也。
    - 降也。如職官降秩曰左遷。

- 音佐去聲
    - 與佐通。相佐助也。如書函稱人曰左右。不敢直指。稱其侍從也。
    - 證驗也。如證人亦曰證左。謂在旁親見其事者也。

## 巧

- 讀如敲(Ch'iao)上聲
    - 黠慧也。拙之反。如言大巧若拙。
    - 好也。如巧笑。
    - 偽也。如巧言。
    - 不期而恰合者曰巧。如俗言湊巧。
    - 七月七日有乞巧故事。俗謂七月曰巧月。

## 巨

- 局語切(Chu)上聲
    - 大也。巨室。猶言世家大族。見（孟子）。又數之多曰巨萬。猶大萬也。

- ［解字］从工从ユ、俗作巨。

## 巫

- 音無(Wu)平聲
    - 為人祈禱者也。
    - 巫山。山名。又縣名。在四川。

## 差

- 音叉(Ch'a)平聲
    - 差錯也。如言失之毫釐、差以千里。謂不慎其始。雖小有出入。終至大謬也。見（漢書）。

- 讀如蚩(Tz'u)平聲
    - 次也。不齊等也。如以次遞降曰等差。物之不齊者曰參差。

- 音釵(Ch'ai)平聲
    - 使也。使之辦事曰差。如差遣。俗因謂所辦之事亦曰差。如事畢曰銷差。

- 讀如釵(Chai)去聲
    - 差異也。病稍愈曰小差。謂差異於如前之沈重也。通作瘥。

