# 网部

## 网

- 古網字。

## 罔

- 武紡切(Wang)上聲
    - 結繩以為田漁之具也。本作网。今通作網。降罔。猶言降罪。謂罹法網也。見（詩經）。
    - 誣罔也。（論語）可欺也。不可罔也。
    - 助字。與無通。

- ［解字］古作网。偏旁作■。下橫不連。今多作■。與橫目字混。

## 罕

- 呵侃切(Han)上聲
    - 少也。（孟子）「吾見亦罕矣」。物之難得者曰珍罕．罕異。

- ［解字］本作■。

## 罘

- 音浮(Fu)平聲
    - 免罟也。
    - 罘罳。本作浮思。古專指屏風。窗櫺之有疏孔者為罘罳。唐以後亦以宮殿榱桷上護雀網為罘罳。唐文宗甘露之變。宦官擁帝出殿北門．裂斷罘罳而去。則庭院所設屏障也。

## 罝

- 音嗟(Tsieh)又音苴(Tsu)並平聲
    - 兔網也。

## 罟

- 音古(Ku)上聲
    - 網之總稱。又刑法也。（詩）「畏此罪罟」。言刑法繁密。羅織人罪。若網罟也。

## 罛

- 音姑(Ku)平聲
    - 漁具最大者曰罛。見（廣東新語）。

## 罡

- 音剛(Kang)平聲
    - 天罡。星名。道家言北斗也。

## 罣

- 音卦(Kua)去聲
    - 挂也。礙也。今受累被譴曰罣誤。本作詿。

## 罥

- 音絹(Chuan)去聲
    - 掛也。俗謂蟲類吐絲縛束他物曰罥。

## 罨

- 音奄(Yen)上聲
    - 罔魚也。網之從上掩下者。俗謂之撒網。
    - 掩覆之曰罨。醫者治病。有冷罨．溫罨法。謂以冷水溫水之溼布覆有病之局部也。或作■。亦讀如暗。

## 罩

- 智孝切(Chao)去聲
    - 捕魚籠也．編竹為之。上笮。以繩括之。下闊而圓。中置香餌。旁有口。魚入而不能出。
    - 以籠覆物。俗皆謂之罩。衣服之襲於外者亦曰罩。如罩袍。

## 罪

- 祚餒切(T'sui)上聲
    - 干犯法律也。又舊時身居官位曰待罪。謂以不稱職自謙也。
    - 過失也。如言罪惡．罪業。又致怒於人曰得罪。自認其失曰謝罪。
    - 歸咎之曰罪。古帝王自任有咎。謂之罪已詔。

## 罫

- 戶卦切(Huai)去聲
    - 礙也。通作絓。

- 音拐(Kuai)上聲
    - 博局方目曰方罫。今凡畫為方目者。皆曰方罫。俗謂之格子。

## 罭

- 音域(Yu)入聲
    - 魚網也。

## 置

- 音智(Chih)去聲
    - 放也。物釋於手而安其所也。故有捨棄之義。如廢置。擱置。有安放之義。如措置．位置。有建立之義。如設縣曰置縣．設官曰置官．皆是。
    - 驛站也。（孟子）「速於置郵而傳命。」置謂單騎。如今馬遞。見（漢書注）。

## 罰

- 音伐(Fa)入聲
    - 刑罰也。干犯法律曰罪。所以治罪曰刑。有罪而以刑法治之曰罰。
    - 出金贖罪曰罰。如今罰款之類。

- ［解字］本從刀從詈。今通作罰。

## ■

- 音覽(Lan)上聲
    - 夾魚具也。
    - 今亦謂取水草肥田曰■河泥。

## 署

- 蜀豫切(Shu)去聲
    - 置也。部署。猶言布置。
    - 表也。置物為表識也。故曰政府機關曰署。謂表明其治事之地也。
    - 書檢也。題字曰署。如署簽．署名。
    - 暫任其職曰署。如署理．署事。所以別於實任也。

## 罳

- 音思(Szu)平聲
    - 罘罳。詳「罘」。

## 罵

- 暮亞切(Ma)去聲
    - 詈也。謂以惡言加之也。

- ［解字］俗作■。

## 罷

- 部矮切(Pa)上聲
    - 休止也。如罷工．罷市。
    - 事已畢曰罷。如戰罷．粧罷。
    - 去職曰罷。如罷免。

- 貧宜切(P'i)平聲
    - 與疲同。困極勞弊也。

## 罹

- 音離(Li)平聲
    - 憂也。（詩）逢此百罹。
    - 遭也。身入憂患曰罹。猶鳥獸之自投羅網也。

## 罽

- 讀若計(Chi)去聲
    - 氍■之屬。纖毛為之者。亦作■。

## 罾

- 音增(Tseng)平聲
    - 魚網也。形似仰繖蓋。四維而張之。俗謂之扳罾。

## ■

- 音柳(Liu)上聲
    - 漁具。卽筍也。用曲簿為之。如箎。編繩為底。以承魚梁之空。魚入而不能出也。

## 罿

- 音同(T'ung)平聲
    - 捕鳥網也。見（詩經）。

## 羅

- 勒莪切(Lo)平聲
    - 以絲結網以為張鳥之具也。
    - 絲織物之一種。文疏而輕軟。夏月服之。如熟羅之類。
    - 廣布也。羅之設如藩籬。以防鳥獸之逸。故四周圍之曰羅。如羅列．羅拜。
    - 羅以張鳥。故招致人材曰羅致．今亦謂摒擋財物曰張羅。
    - 羅羅。清疏之貌。

## 羆

- 音陂(P'i)平聲
    - 獸名。產歐洲及亞洲北方。體大於熊。毛色黃白。頸長腳。高能人立。俗呼為人熊。

## 羇

- 音羈(Chi)平聲
    - 寄也。行道寄寓之人曰羇旅。

- ［解字］亦作羈。俗作羇。

## 羈

- 吉醫切(Chi)平聲
    - 維持之使不絕曰羈縻。
    - 檢制也。不受檢制者。謂之不羈。

- ［解字］俗作■。

## 【附錄】

### ■
- 罕本字。

### ■
- 俗罷字。

### 羃
- 俗■字。

