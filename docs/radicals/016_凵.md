# 凵部

## 凵

- 音坎上聲
    - 張口也。

## 凶

- 音胸(Hsiung)平聲
    - 惡也。如凶頑、凶暴。皆謂狠惡也。
    - 傷人曰凶。如謂殺人者為凶手。殺人之器曰凶器。
    - 歲饑饉也。如言荒年曰凶年。
    - 咎也。吉之反。凡不吉之事曰凶。如喪禮曰凶禮。

## 凷

- 庫怪切(K'uai)去聲
    - 與塊同。土塊也。古之居喪者。寢苦枕凷。見（禮記）。故居父母喪曰苫凷昏迷，本此。

## 凸

- 音突(T'u)入聲
    - 凹之反。出貌。凡物高出者皆曰凸。

## 凹

- 音坳(Yao)平聲
    - 凸之反。低下也。凡物之低下者曰凹。物之彈性者謂之有凹凸力。如皮毬之類是也。

## 出

- 處聿切(Ch'u)入聲
    - 入之反。自內而至外也。
    - 發也。謂發言也。如言出口成章、令出惟行之類。
    - 斥逐也。古稱與妻離異曰出妻。舊律有七出之條、是也。
    - 產出也。如言人材輩出。
    - 凡自無而有者謂之出。如言醜態百出、層出不窮。
    - 發見也。如河出圖、洛出書。
    - 超過之亦曰出。如言出類拔萃。
    - 男子謂姊妹之子為出。後謂之外生。即今甥也。
    - 付出也。如入不敷出。（論語）「出納之吝謂之有司」。亦讀如吹(Ch'ui)去聲。

- ［解字］凡物自出為入聲。非自出而出之。則去入並用。

## 函

- 音含(Han)平聲
    - 容也。（禮）「席間函丈」。謂席之中間可容一丈也。古人待講問之客如此。以備指畫之所。今稱師門曰函丈。本此。

- 音咸平聲
    - 封套曰函。信一封曰一函。書一套亦曰一函。
    - 匣也。如劍函、鏡函。

- ［解字］本作圅。相沿作函。俗作凾誤。

## 【附錄】

### 㓙
- 俗凶字。

