# 火部

## 火

- 虎果切(Huo)上聲
    - 物體燃燒所生之光與熱也。因其熱而有烹飪之法。因其光而有明照之用。故為日用所必需。古五行之一也。
    - 焚也。宮室焚燬。古或謂之火。或謂之災。猶今言失火與火災也。
    - 古兵制十人為火。故謂同火之人曰火伴。
    - 喻事之急者曰火。如言火速之類。凡遇緊急之命令用火牌、火票、皆此意。
    - 怒也。俗亦謂之動火。
    - 大火。星名。卽心宿。亦謂之商星。（詩）七月流火。
    - 火星。行星之一。其軌道在地球與木星之間。

## 灰

- 呼隈切(Hui)平聲
    - 物經燃燒而變為散碎輕揚之質也。經火不能復燃者曰死灰。見（莊子）。今失意曰心灰。本此。
    - 石灰之略稱。燒青石為之。如建築物所用者。或亦燒蚌蛤牡蠣之殼為之。謂之蜃灰。
    - 灰常淺黑色。故亦謂淺黑色曰灰色。

## 灸

- 讀如九(Chiu)去聲亦讀上聲
    - 治病法之一種。以艾燃火。按而灼之也。

## 灼

- 音酌(Cho)入聲
    - 燒也。古灼龜以卜、灼艾以治病。皆以火燒之也。
    - 明也。如言真知灼見。灼然無疑之類。

## 災

- 音哉(Tsai)平聲
    - 火焚屋宇也。大火謂之災。字本作■。或作■。又作菑。
    - 水旱之患也。凡天變地異之事皆謂之災。如言災異之類。
    - 禍害也。凡一切不幸之事皆曰災。如災厄之類。

## 炊

- 音吹(Ch'ui)平聲
    - 以火熟物也。如言炊爨、炊煮。皆指穀類而言。

## 炎

- 音鹽(Yen)平聲
    - 火之發光而上騰者也。故火盛曰炎火。
    - 熱也。故盛暑曰炎夏。酷熱曰炎威。
    - 炎徼。南方邊徼之地也。五行方位。火屬南方。故有此稱。

- 音談(T'an)平聲
    - 盛貌。大言炎炎。見（莊子）。俗讀如本字。

## 炒

- 讀如抄(Ch'ao)上聲
    - 烹飪法之一種。如俗云煎炒。

## 炕

- 音抗(K'ang)去聲
    - 炙也。俗亦謂以火烘之使乾燥者曰炕。
    - 與匟同。寢處之■也。北方寒地。匟下皆通火氣以取煖。故■火作炕。

## 炙

- 音隻(Chih)入聲又音蔗(Cheh)去聲義同
    - 烹飪之法。舉肉加於火上而熟之。如今之所謂叉燒是也。如言燔炙之類。
    - 叉燒之肉古亦名為炙。如言膾炙之類。
    - 與之親近而得其薰染之益曰親炙。謂弟子之受業而常侍於側者也。俗讀燔炙。親炙字皆■入聲。讀膾炙字多■去聲。
    - ［解字］■肉■火。俗作旦夕字誤。

## 炔

- 讀如缺。
    - 有機化學中代表碳化氫之最不飽和者。

## ■

- 音柁(T'o)上聲
    - 燭餘也。亦讀斜上聲。
    - ［解字］本作■。

## 炫

- 音眩(Hsuan)去聲
    - 光耀也。
    - 凡矜誇欲自表見亦曰炫。如矜炫、自炫。

## 炬

- 音巨(Chu)上聲
    - 束葦以燒也。猶俗言火把。蠟燭亦謂之蠟炬。

## 炭

- 音嘆(T'an)去聲
    - 日用燃燒之物。薪之經火而熄滅。可以復燃者也。
    - 化學元素名。人所呼出之氣曰炭氣。卽含有此元素也。亦謂之炭素。今化學上作碳。
    - 塗炭。言民困於虐政。如陷泥墜火不能忍也。故謂暴亂之世曰生靈塗炭。
    - 冰炭。言性質不同之物。不能相合也。人之性情不同不相容者恆以此為喻。

## 炮

- 音庖(P'ao)平聲
    - 與炰同。古烹飪之名。裹物燒也。八珍中有此一種。
    - 孳品燒之存性者曰炮製。如炮薑之類。俗讀如砲。

- 破孝切去聲
    - 與■同。軍用火器也。詳「■」。

## 炯

- 音迥(Chiung)上聲
    - 炯炯。明也。如言雙眸炯炯。
    - ［解字］俗亦作■。

## 炰

- 音庖(P'ao)平聲
    - 烹飪之法也。（詩）炰鱉膾鯉。

## 炱

- 音臺(T'ai)平聲
    - 油煙所凝之黑灰。可用以製墨。

## 炳

- 音丙(Ping)上聲亦讀去聲
    - 明也。如炳焉、炳然、炳炳。皆明之形容詞。
    - 文明也。如言炳蔚、炳煥。

## 炷

- 音主(Chu)上聲亦讀去聲
    - 燈中火炷也。俗稱燈心。

## 炸

- 讀如詐(Cha)去聲
    - 火力爆發也。火藥之猛烈者曰炸藥。製■彈、炸彈、地雷、水雷等用之。

- 讀如閘(ya)入聲
    - 俗謂油煎食物曰炸。本作煠。

## 烈

- 音列(Lieh)入聲
    - 火猛也。猛火亦謂之烈火。
    - 功業也。如言文謨武烈。謂周初開國之謀猷與功業也。
    - 剛正曰烈。如烈士、烈女。謂以身殉道而不屈者也。
    - 暴也。如酷烈、猛烈。

## 烊

- 音洋(Yang)平聲
    - 鎔金也。本作煬。
    - 滬語稱商店晚間收市為打烊。

## 烏

- 音污(Wu)平聲
    - 鳥名。俗稱老鴉。色純黑。反哺其母。故言孝養曰烏鳥之私。
    - 黑色曰烏。如黑色之馬曰烏騅之類。
    - 烏呼。歎辭。亦作嗚呼。
    - 烏烏。歌呼聲。形容詞也。
    - 助詞。安也。何也。如烏有。猶言安有、何有也。

## ■

- 災本字。危也。（詩）不■我躬。

## 烘

- 呼翁切(Hung)平聲
    - 藉火氣以祛水氣寒氣之意。

## 烙

- 音洛(Le)入聲
    - 燒鐵以熨物曰烙。其器亦謂之烙鐵。

## 烝

- 支膺切(Cheng)平聲
    - 祭。古謂冬祭曰烝。
    - 眾也。如言烝民。謂眾民也。
    - 火氣上行也。今通作蒸。詳「蒸」。
    - 上淫曰烝。

## 烤

- 讀如考(K'ao)去聲
    - 以火乾物也。俗又謂就火取煖曰烤火。以火炙肉曰燒烤。

## 烹

- 普庚切(P'eng)平聲
    - 煮也。古燧人氏始教民以烹飪之法。

## 烽

- 音峰(Feng)平聲
    - 烽火也。古人戍守。見敵則舉火為號。使遠望可見。以備敵也。亦曰烽燧。

## 焉

- 音嫣(Yen)平聲
    - 助詞。猶言何所。（論語）人焉瘦哉。
    - 焉耆。古國名。在今新疆焉耆縣。音延。

- 移虔切平聲。
    - 助詞。形容字用之。與然字同。如圉圉焉、洋洋焉之類。
    - 語巳詞。（論語）就有道而正焉。

## 烷

- 讀如完
    - 有機化學中代表碳化氫之飽和者。

## 焙

- 音佩(P'ei)去聲
    - 烘物使乾也。

## 焚

- 音墳(Fen)平聲
    - 燒也。如燒香亦曰焚香。

## 焜

- 音混(Hun)上聲
    - 焜燿。猶言煇煌。

## 焠

- 音倅(T'sui)去聲
    - 燒也。有子勤學惟恐倦。焠掌使醒。事見（荀子）。

## 無

- 音巫(Wu)平聲
    - 不有也。
    - 梵言南無。猶云歸依。讀若那謨。

## 焦

- 卽腰切(Tsiao)平聲
    - 火傷也。如言焦頭爛額。謂救火出力之人也。
    - 三焦。臟腑部位之名。有上中下之別。
    - 草屋之小者謂之團焦。
    - 俗以憂愁苦慮謂之心焦。

## 焮

- 音欣(Hsin)平聲亦讀去聲
    - 炙也。火氣也。
    - 俗謂皮膚紅腫曰焮腫。

## 焰

- 音豔(Yen)去聲
    - 火所發之光也。本作爓。俗亦與燄通。

## 然

- 如延切(Jan)平聲
    - 燒也。燃之本字（孟子）若火之始然。
    - 許也。如允許曰然諾。
    - 如此也。（論語）其然。豈其然乎。
    - 應言也。（論語）是魯孔丘之徒與。曰然。
    - 語助詞。形容字多用之。如油然作雲、沛然下雨之類。
    - 承上接下之詞。如然後、然而、然則。

## 焱

- 音燄(Yen)上聲亦讀如洫
    - 火華也。

## ■

- 與鍛同。凡非金類之物。以火燒之使枯。俗多用■字。

## 煉

- 音練(Lien)去聲
    - 鎔鑄金類而求其純也。亦作鍊。

## 煌

- 音皇(Huang)平聲
    - 光明也。

## 煎

- 音箋(Tsien)平聲
    - 烹飪之名。凡有汁而熬之使乾曰煎。

- 音箭去聲
    - 果品蜜漬者曰蜜煎。見（夢梁錄）。今作餞。

## ■

- 音渚(Chu)上聲
    - 烹也。

## 煒

- 音偉(Wei)上聲
    - 盛赤也。（詩）彤管有煒。

## 熙

- 音僖(Hsi)平聲
    - 光明也。
    - 熙熙。和也。如言熙熙攘攘。謂眾人和樂也。

## 煖

- 努■切(Nuan)上聲
    - 溫也。（禮）「七十非帛不煖」亦作暖。

- 虛鴛切(Hsuan)平聲
    - 馮煖。人名。見（國策）。

## 煙

- 衣堅切(Yen)平聲
    - 物因火燃燒而上昇之氣體也。通常如薪炭之類。所含碳素。未為氧化。則生黑色之煙。其他亦有白色、黃色、紅色者。皆因化學作用而異。
    - 凡氣體多曰煙。如雲煙、煙霧。
    - 嗜好品之一種。以煙草製成。如煙絲、煙捲。
    - 煤炱曰煙。如製墨之用松煙、桐煙。
    - ［解字］亦作■。

## 煜

- 音育(Yu)入聲
    - 燿也。盛貌。

## 煞

- 師瞎切(Sha)入聲
    - 俗以凶神謂之煞。如言三煞、七煞之類。又星命之言官殺字皆作煞。
    - 又人死以其年月日干支推算離魂之日數。謂死之後。如其日數。其魂來復。謂之歸煞。見（顏氏家訓）。
    - 收束曰收煞。
    - 有極字意。如言煞費經營。

## 煠

- 讀如閘。烹飪法之一種。先煮油或水使沸。然後以所烹之物投入之。謂之煠。俗通作炸。

## 煢

- 音瓊(Ch'iung)平聲
    - 單獨無所依也。（孟子）「哀此煢獨」。詩作惸。
    - 煢煢。憂思也。

## 煤

- 音枚(Mei)平聲
    - 鐮物之可燃燒

- 者。古代植物埋沒地下。分解而成碳素。色黑。質堅如石。亦謂之石炭。
    - 煙塵之凝結屋上者。謂之煤炭。

## 煥

- 音喚(Huan)去聲
    - 光明也。（論語）煥乎其有文章。

## 煦

- 虛語切(Hsu)上聲
    - 煖氣也。如言春光和煦之類。
    - 煦嫗。以煖氣相熨貼之意。言待人有恩也。
    - 煦煦。謂小仁也。

## 照

- 至要切(Chao)去聲
    - 明所也。（中庸）日月所照。
    - 俗謂文憑曰照。如執照、護照。
    - 通告曰照。如照會、知照。
    - 比擬之曰照。如照例、照樣。
    - 核對曰照。如查照、對照。
    - 寫真曰照。如玉照、小照。

## 煨

- 音隈(Wei)平聲
    - 火中熟物也。與火相偎貼故曰煨。

## 煩

- 符袁切(Fan)平聲
    - 不簡也。與繁同。
    - 勞也。如以事託人曰敬煩之類。
    - 事多而不能耐曰煩。如煩懣、煩悶。

## 煬

- 音陽(Yang)平聲
    - 鎔金也。或作烊

## ■

- 音愎(Pi)入聲
    - 火乾也。

## 煽

- 音扇(Shan)去聲
    - 以扇鼓動使火熾盛之意。故亦謂鼓動人心曰煽動、煽惑。

## 熄

- 音息(Si)入聲
    - 火滅也。銷亡亦曰熄。（孟子）王者之■熄。

## 熇

- 呼酷切(He)入聲
    - 火熱也。

- 音考(K'ao)上聲亦讀去聲
    - 火乾也。俗謂烘之曰烤。疑卽此字。

## 熊

- 音雄(Hsiung)平聲
    - 猛獸名。產寒帶之地。毛色或黃或黑。頭下有白毛。形如新月。足粗大。前足短。後足長。能攀援登樹。其足可為食品。謂之熊掌。其■可供藥用。皆珍貴。
    - 熊熊。火光也。
    - 熊羆。謂勇士也。故亦謂兵曰熊羆。
    - 古謂夢熊羆者生男子。故稱祝人之生子曰夢熊有兆。

## 熏

- 音薰(Hsun)平聲
    - 火煙上出也。
    - 熏熏。和悅也。見（詩經）。
    - 與釁通。以香塗身也。如神廟中之題額稱熏沐敬書之類。亦作薰。
    - ［解字］俗作燻。

## 熒

- 音螢(Ying)平聲
    - 光明也。如言明星熒熒。
    - 熒惑。行星名。卽火星也。又眼眩曰熒。故為人迷惑亦曰熒惑。

## 熟

- 音淑(Shu)入聲
    - 烹飪可食曰熟。如言生熟。
    - 年穀豐登也。如言荒熟。
    - 精詳曰熟。如精熟、純熟、熟思、熟視。
    - 素所習者曰熟。如言駕輕車。就熟路。

## 燿

- 音煜(I)入聲
    - 光也。鮮明也。（詩）熠燿其羽。

## 熨

- 音鬱(Yu)入聲
    - 以火斗按布帛、使之平貼曰熨。又妥貼亦謂之熨貼。

## 熬

- 音敖(Ngao)平聲
    - 乾煎也。
    - 俗謂強忍曰熬。如熬刑、熬審之類。

## 熯

- 音罕(Han)上聲
    - 火乾也。俗亦謂不用水而熱物曰乾■。

## 熱

- 日孽切(Jeh)入聲
    - 冷之反。謂溫度之過於人體溫度者也。或原於日。或原於火。或由物質摩擦而生。凡生物皆含熱。物之生長變化。亦由熱為之也。
    - 躁急也。故謂急於榮利曰熱中。務求其事之有成曰熱心。
    - ［解字］上左■坴不■幸。

## 熲

- 舉迥切(Chiung)上聲
    - 火光也。（詩）「不出於熲」。或作耿。

## 熹

- 音僖(Hsi)平聲
    - 微陽也。明也。如言晨光熹微。

## 熾

- 音幟(Chih)去聲
    - 火盛也。昌盛亦謂之熾。

## 燄

- 矣斂切(Yen)上聲亦讀去聲
    - 火行也。俗又謂火苗曰燄。或作焰。

## 燈

- 音登(Teng)平聲
    - 燃火之器。焚膏以取光明者也。
    - ［解字］亦作■。

## 燉

- 音屯(T'un)平聲
    - 燉煌。地名。
    - 俗以隔湯熟物為燉。讀去聲。

## 燎

- 音料(Liao)去聲
    - 庭燎。爇火於庭以照眾也。古於祭祀朝會等事用之。亦讀平聲。
    - 延燒也。如謂野火曰燎原。凡勢盛不能遽止者恆以此為喻。亦讀上聲。

## 燐

- 音鄰(Lin)平聲
    - 化學元素之一。取之於牛羊骨中者也。見空氣卽燃燒。今火柴多用之。故日本人謂之燐寸。因其自能發光。故俗謂之鬼火。實非。

## 燒

- 詩妖切(Shao)平聲
    - 火焚之也。

- 音少去聲
    - 野火也。

## 燔

- 音煩(Fan)平聲
    - 燒也。烹飪之法。燔肉。猶今之燒豬肉也。

## 燕

- 乙見切(Yen)去聲
    - 鳥名。體小翼大。尾甚長。分歧如翦。喙短口闊、頷肥大。每年春分前後、來自暖地。巢於人家屋梁。秋分復還暖地。
    - 安息也。如燕居、燕息。謂閒暇無事休息之時也。亦作宴。
    - 飲酒也。如燕享。與讌宴通。
    - 褻也。如私謁曰燕見。謂素所親狎之人也。
    - 音煙平聲
    - 國名。春秋時有南燕、北燕、南燕。姞姓。在今河南汲縣。北燕。姬姓。召公奭之後。戰國時為七雄之一。後滅於秦。東晉時。鮮卑慕容氏稱帝。國號燕者凡五。一前燕。慕容■所建。滅於苻秦。二後燕。慕容垂建。滅於晉。五北燕。慕容盛所建。馮跋繼之。滅於後魏。
    - 地名。指今河北省。如言幽燕、燕趙之類。

## 燖

- 音尋(Sin)平聲
    - 謂食物既冷而復溫之也。平讀如潛。

## 燙

- 音宕(T'ang)去聲
    - 俗以火傷為燙。
    - 溫物曰燙。如俗云燙酒。讀如湯去聲。

## 燜

- 讀如悶。烹飪之法。以微火久煮使不洩氣者。俗謂之燜。

## 燃

- 與然同。然燒字今通作燃。

## 營

- 音螢(Ying)平聲
    - 軍壘也。
    - 兵制團下為營。
    - 謀為也。如言經營、營建、營造之類。
    - 營營。往來貌。（詩）營營青蠅。
    - 州名。古十二州之一。舜分青州東北遼東之地為營州。卽今自遼東西至朝鮮之境
    - ［解字］本作營。今相沿作營。脫中點。

## 燠

- 音郁(Yu)入聲亦讀如襖
    - 煖也。寒煖亦曰寒燠。

- 音飫去聲
    - 燠休。痛念聲。謂以好言慰撫之也。

## 燥

- 音掃(Sao)上聲亦讀去聲
    - 乾也。（易）火就燥。

## 燦

- 音粲(T'san)去聲
    - 燦爛。光色動目也。

## 燧

- 音遂(Sui)去聲
    - 古取火之具。金燧。取火於日。木燧。取火於木。其制今已不詳。惟敲石取火。偶或用之。烽燧。有寇警舉火為號也。
    - 猶火炬之類。見（左傳）。

## 燬

- 音(Hui)上聲
    - 烈火也。以火毀物亦謂之燬。如言銷燬。

## 燭

- 朱旭切(Chu)入聲
    - 燃燒以取光之物。通常多以柏油製成。外敷以蠟。故曰蠟燭。
    - 照也。如言洞燭無遺之類。言能照察其隱情也。
    - 四時和謂之玉燭。見（爾雅）。
    - 風燭。言人之壽命如風中之燭。易盡而可危也。

## 燮

- 悉帖切(Sieh)入聲
    - 和也。（書）「燮理陰陽」。言調和陰陽。宰相之事也。
    - ［解字］下■又。■火者誤。

## 燴

- 讀如劊
    - 烹飪之一種。如以眾肴合煮曰雜燴。

## 燹

- 音銑(Sien)上聲
    - 野火也。兵亂縱火焚燒曰兵燹。

## 燼

- 習印切(Tsin)去聲
    - 火餘曰燼。如言燭燼之類。
    - 災荒兵燹之餘。亦謂其遺民曰燼。

## 燾

- 音桃(T'ao)平聲又音導(Tao)去聲
    - 與幬同。覆也。普覆照也。

## 爆

- 音豹(Pao)去聲
    - 火裂也。以果物納火中而裂其殼。俗亦謂之爆。
    - 爆竹。燃火發聲以祛除不祥者。古以竹為之。今用紙及火藥。稱為爆仗。俗讀如炮。

## 爇

- 辱悅切(Jeh)入聲俗讀如屑
    - 燒也。

## 爍

- 音鑠(Shuo)入
    - 灼爍。光也。
    - 與鑠通。

## 爐

- 音盧(Lu)平聲
    - 貯火之具。或用土。或用銅鐵等為之。

## ■

- 讀若葉(Yeh)亦讀若熠(I)並入聲
    - ■■。盛貌。見（詩經）。
    - ［解字］俗作燁。

## 爛

- ■岸切(Lan)去聲
    - 熟過其度也。
    - 物腐敗曰爛。
    - 明也。如言燦爛。

## 爚

- 音藥(Yue)入聲
    - 火飛也。熱也。

## 爝

- 音雀(Tsie)入聲又音醮(Tsiao)去聲義同
    - 火炬也。

## 爨

- 音竄(T'suan)去聲
    - ■也。以火炊物曰爨。
    - ［解字］上■■不■同。中■大卽■字。俗作■。

## 【附錄】

### ■
- 本音丁火也。俗借作燈。

### ■
- 俗靈字。

### 灶
- 俗■字。

### ■
- 同災。

### ■
- 同氣。

### ■
- 俗點字。

### ■
- 與煙同。

### ■
- 俗燭字。

### 焊
- 同釬。

### ■
- 俗炯字。

### 煮
- 同■。

### 煇
- 向輝。

### ■
- 同暄。

### ■
- 同炒。

### 熔
- 俗鎔字。

### ■
- 烽本字。

### ■
- 燧本字。

### 燁
- 俗爆字。

### 燻
- 俗熏字。

### 燿
- 同耀。

### ■
- 燭或作■。

