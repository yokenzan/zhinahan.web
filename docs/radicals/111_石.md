# 石部

## 石

- 時繹切(Shih)入聲
    - 土質之堅硬成塊者也。
    - 量名。十斗曰石。
    - 碑碣之屬統稱曰石。如金石之學。言考鐘鼎及碑碣之文字者也。
    - 無用之意。如田之不能耕種者曰石田。女之不通人道者曰石女。

## 矻

- 音窟(K'u)入聲
    - 矻矻。勞苦健作也。俗作杠。

## 矽

- 讀如夕
    - 化學非金屬元素之一。一名■。為褐色粉末．或針狀及板片狀之結晶。製造玻璃原料之一也。

## 砂

- 師鴉切(Sha)平聲
    - 石之細碎者也。本作沙。參看「沙」。

## 砌

- 讀如妻(T'si)去聲
    - 階也。
    - 層疊比次也。如堆垛磚石曰堆砌。摭拾浮詞成文曰填砌。

## 砍

- 音坎(K'an)上聲
    - 斫也。

## 砑

- 音訝(Ya)去聲
    - 碾也。光石也。紙及布疋以石磨之發光澤者。俗謂之砑光。

## 砒

- 音披(P'i)平聲
    - 礦物之一種。亦名信石。煉淨者為砒霜。有劇毒。

## 砉

- 音洫(Hsu)又音劃(Huo)並入聲
    - 砉然．皮骨相離聲也。見（莊子）。

## 砝

- 讀如法
    - 砝碼。天平所用以權輕重者。

## 砥

- 音氐(Ti)又音紙(Chih)並上聲
    - 磨石也。如言砥礪。粗者為礪。細者為砥。亦以喻學問克治之力。如言互相砥礪之類。

## 砦

- 音寨(Ch'ai)去聲
    - 藩落也。山居木柵為砦。

## 砧

- 音斟(Chen)平聲
    - 擣衣石也。字亦作碪。

## 砭

- 讀如貶(Pien)平聲亦讀去聲
    - 石針也。
    - 古醫法有以石針刺病之一種。今失傳。亦借用為規諫過失之詞。

## 砮

- 音弩(Nu)上聲亦讀平聲
    - 石可為矢鏃者。肅慎氏貢楛矢石砮。見（國語）。

## 破

- 普臥切(P'e)去聲
    - 壞也。凡成器毀壞皆曰破。如破裂．破碎。行軍攻敗敵軍曰破。如破陣．破城。
    - 剖分也。如破瓜。又分開也。如言乘風破浪之類。
    - 解析文義曰破。如文之有破題。
    - 祕密敗露曰破。如破案。
    - 費也。如俗言破鈔．破財。

## 砷

- 讀如申。化學非金屬元素之一。雄黃．雞冠石中多含之。與鉛合金。為製槍彈原料。

## 硃

- 音朱(Chu)平聲
    - 硃砂。礦石之一種。正赤色。研為細末。可作顏料。又由水銀鍊成者。謂之銀硃。

## ■

- 讀如腦(Nao)平聲
    - ■砂。礦物之一種。狀如樹皮。間帶紅黃色。熱則不融而飛散。能溶於水中。味辛鹹。多產於火山旁及燒過之石灰坑中。供醫藥及銲藥之用。

## 研

- 宜賢切(Nien)今亦讀燕(Yen)平聲
    - 碾之細功。析物為細末也。
    - 窮究也。如言研究。

- 義現切去聲
    - 與硯通。文具。所以磨墨者。亦作硯。

## 硜

- 音鏗(K'eng)平聲
    - 小石之堅確者。（論語）「硜硜然小人哉」。喻淺見而固執也。

## 硝

- 音宵(Siao)平聲
    - 礦物之一種。結晶透明。燃之發光麗之紫色。製火藥及玻璃等用之。

## 硨

- 章車(Ch'eh)平聲
    - 硨磲。本作車渠。文蛤類之最大者。長徑三尺許。殼甚厚。內白色而光潤。琢磨之。則如白玉。可為裝飾品。清六品官用硨磲頂卽此。

## 硫

- 音留(Liu)平聲
    - 硫黃也。化學非金屬元素之一。為黃色之固體。性烈易燃。磨之生臭。天然產者。為琥珀色半透明之結晶。有火山之地。產生最多。

## 硬

- 餓孟切(Ngang)亦讀如盈(Ying)並去聲
    - 軟之反。又不和柔者謂之硬。如生硬．強硬。

## 硯

- 音彥(Yen)去聲
    - 磨墨之具。以石為之。如端硯．歙硯。

## 硼

- 音怦(P'eng)平聲亦讀如朋
    - 硼酸．硼砂。皆礦物。亦可用化合法互製之。提煉純淨曰硼素。化學元素之一也。

## 碁

- 渠之切(Ch'i)平聲
    - 圍碁也。與棋同。

## 碇

- 音訂(Ting)去聲
    - 鎮舟石也。今亦謂鐵錨曰碇。俗或作椗。

## 碉

- 音凋(Tiao)平聲
    - 石室也。鄉鎮築之以防寇。謂之碉堡。

## 碌

- 音祿(Lu)入聲
    - 碌碌。隨從之貌。
    - 碌碡。田器。用以碾地使平者。
    - 俗亦謂事煩曰忙碌。

## 碎

- 讀如歲(Sui)去聲
    - 破裂成多塊者謂之碎。
    - 瑣屑也。如言煩碎．瑣碎。

## 碑

- 音悲(Pei)平聲
    - 豎石也。古時設於宗廟以繫牲。後人因於其上紀功德。故鐫文於石。皆謂之碑。

## 硎

- 音形(Hsing)平聲
    - 磨刀石也。新發於硎。喻少年初試其技．銳利無前之意。

## 碓

- 音對(Tui)去聲
    - 舂米所用之舂具如碓臼。

## 碘

- 讀如典。化學非金屬元素之一。日本譯為沃度。可供醫藥．攝影術．及顏料之用。

## 碰

- 與掽同。以石相撞曰碰。俗亦謂對面相遇曰碰頭。

## 碞

- 音巖(Yen)平聲
    - 險也。亦與巖同。

## 碟

- 讀如蝶。
    - 俗謂盛食品之小盤曰碟。

## 碡

- 音讀(Tu)入聲
    - 碌碡。見「碌」。

## 碣

- 音竭(Chieh)入聲
    - 特立之石也。方者為碑。圓者為碣。

## 碧

- 音筆(Pi)入聲
    - 碧玉也。其質堅密。含鐵鏽。故有黃．褐．綠等色。為裝飾品之用。
    - 凡色之青綠者亦日碧。如言春草碧色。

## 碩

- 音石(Shih)入聲
    - 大也。如謂大德曰碩德。謂大有名譽之人曰碩望。

## 碭

- 音宕(Tang)去聲亦讀平聲
    - 山名。在山東碭山縣東。芒山在其北。漢音祖嘗隱居芒碭山澤間。是也。

## 確

- 乞覺切(Ch'iue)入聲
    - 堅也。事之真實者亦曰確。

## 碼

- 音馬(Ma)上聲
    - 碼■。寶石之一種。有黑白紋。甚美觀。可為裝飾品之用。亦作瑪瑙。
    - 砝碼。天平所用以權輕重者。本作法馬。
    - 計數之字曰號碼。如〡〢〣〤〥〦〧〨。阿拉伯文作123456789。羅馬文作ⅠⅡⅢⅣⅤⅥⅦⅧⅨⅩ等。
    - 水岸泊舟處曰碼頭。
    - 英國度名。每碼計英尺三尺。當中國二、七四三二市尺。或二、八五七五營造尺。

## 碾

- 你演切(Nien)上聲亦讀去聲
    - 所以軋物使細碎之器。如製藥所用之碾槽．農具之碾子．是也。字亦作輾。

## 磁

- 音慈(T'zu)平聲
    - 磁石。俗稱吸鐵石。礦物之一種。中蓄磁氣。製以為針。常成南北方向。故指南針多用之。用鋼針磨以磁石。功用亦同。
    - 俗借用為瓷器之瓷字。

## 磅

- 音滂(P'ang)平聲
    - 落石聲也。
    - 英美衡名。讀若榜。有兩種。常衡．以十六盎司為一磅。約合我國一四、五一五二市兩。或一二、一六庫平兩。金衡．藥衡．以十二盎司為一磅。約合我國一一、九四二六市兩。或一〇庫平兩。

## 磉

- 音顙(Sang)上聲
    - 柱下石也。俗謂之磉子。

## 磊

- 音壘(Lui)上聲
    - 磊落。奇偉卓特之稱也。本疏朗之義。古兩頭纖纖詩。磊磊落落向曙星．是也。

## 磋

- 音搓(T'so)平聲亦讀去聲
    - 磨也。磨治骨角之細工曰磋。引伸之凡與人再四商議謂之磋商。言費細工也。

## 磐

- 音盤(P'an)平聲
    - 石之大而厚者。謂之磐石。如言安如磐石。言厚重不可搖動也。
    - 磐■。廣大之貌。

## 磑

- 讀如礙(Ngai)去聲
    - 磨也。碎物之器。相傳為古時公輸班所作。

- 音該(Kai)平聲
    - 磑磑。堅也。

## 磔

- 讀如摘(Che)入聲
    - 裂也。古刑法分裂肢體謂之磔。
    - 書法右下為磔。今謂之捺。

## 磕

- 音慨(K'e)去聲又克盍切入聲義同
    - 石相擊也。
    - 俗稱叩頭為磕頭。讀如克。

## 磧

- 七益切(T'si)入聲
    - 沙之高積梗阻難行者也。

## 磨

- 音摩(Me)平聲
    - 治也。物相摩擦而使之光細也。如研究學問曰切磋琢磨。
    - 艱阻也。如言磨折．磨難。好事多磨之類。

- 讀如摩去聲
    - 用具。兩石相合。中琢齒。旋轉以碎物者也。

## 磬

- 器徑切(Ching)去聲
    - 器也。以玉或石為之。其形如矩。大者曰特磬。小者曰編磬。又今僧徒所用樂器。以銅為■盂。擊以發聲者。亦謂之磬。

## 磠

- 音魯(Lu)上聲
    - 砂也。

## 磯

- 音機(Chi)平聲
    - 水中磧也。如采石磯．燕子磯之類。皆江中石山。
    - 石激水曰磯。（孟子）是不可磯也。

## 磲

- 音渠(Ch'u)平聲
    - 磚磲。見「硨」。

## 磴

- 讀如登(Teng)去聲
    - 巖磴。謂山巖有石。平坦可登者也。

## 磷

- 音鄰(Lin)平聲
    - 水在石間也。
    - 化學非金屬元素之一。舊作燐。詳「燐」。

- 讀如鄰去聲
    - 薄也。（論語）磨而不磷。

## 磺

- 古礦字。俗借用為硫黃之黃。如言硝磺之類。

## 磻

- 音盤(P'an)平聲
    - 磻溪。地名。呂望釣處。在今陝西鳳翔縣。

## 磽

- 音敲(Ch'iao)平聲
    - 地之堅硬瘠薄者也。（孟子）則地有肥磽。

## 礁

- 讀如焦。海洋中小島。舟誤觸之。往往破沉。字書無此字。

## 礎

- 音楚(Ch'u)上聲
    - 柱下石也。

## 礙

- 讀如艾(Ngai)去聲
    - 妨礙。謂有所抵距牽掣而不得前也。

- ［解字］俗作■。

## 礜

- 音預(Yu)去聲
    - 毒石也。性與砒石相近。舊說謂其所產山谷。草木不生。霜雪不積。生於水則水不冰。或有溫泉。種類甚多。惟蒼白二色供藥用。

## 礞

- 音蒙(Meng)平聲
    - 礞石。藥名。本有白色．青色二種。惟青色者入藥。

## 礦

- 古猛切(Kung)上聲
    - 礦產也。凡材物之生於地中須採掘而得之者皆曰礦。亦作■。

## 礪

- 音例(LI)去聲
    - 磨石也。細者為砥。粗者為礪。

## 礫

- 音歷(Li)入聲
    - 碎石也。沙之顆粒較大者。故曰沙礫。

## 礬

- 音煩(Fan)平聲
    - 明礬。礦物之一種。白色透明。味甘濇。易溶於水。有結合染材之性。凡染物及製造革．紙．燭等均需之。為工業上最廣之用品。又有帶青綠色者。謂之皁礬。染灰黑色用之。

## 礧

- 音雷(Lui)平聲亦讀去聲
    - 推石自高而下也。

## ■

- 讀如拋(Pao)去聲
    - 以機發石也。古人攻戰之具。今借用為火■字。南宋末。元以西域所造之■攻襄陽。是為我國用火■之始。俗作砲。

## 礱

- 音籠(Lung)平聲亦讀去聲
    - 磨物也。今專用為磨穀去殼之具。以堅木鑿齒為之。

## 【附錄】

### 砆
- 同■

### ■
- 俗鹼字。

### ■
- 磨本字。

### 砲
- 同■。

### ■
- 俗礙字。

### ■
- 俗碑字。

### 碗
- 俗■字。

### ■
- 同瑙。

### 碻
- 本地名。今借作確。

### 磚
- 同■。

### 礌
- 同礧。

### ■
- 同■。

### 确
- 同確。

### 碔
- 同■。

### 碪
- 同砧。

