# 山部

## 山

- 師間切(Shan)平聲
    - 地面土石隆起者之總稱。如丘陵島嶼之類。皆是。或就多數之山而言其起伏支派。則為山彙。山脈。因地心噴火而成者。謂之火山。
    - 墳塋曰山。如山陵。

## 屹

- 義訖切(Ch'i)入聲
    - 屹屹。山獨立貌。言人之獨立亦曰屹然不動。

## 屺

- 音起(Ch'i)上聲
    - 山無草木也。（詩）「陟彼屺兮。瞻望母兮。」故謂思念父母曰陟岵、陟屺。本此。

- ［解字］按說文及爾雅。皆謂山無草木曰屺。多草木曰岵。與詩傳相反。

## 岌

- 逆及切(Ni)入聲今讀如急(Chi)
    - 山高貌。
    - 岌岌。危也。如言岌岌乎殆哉。

## 岐

- 音奇(Ch'i)平聲
    - 山名。在今陝西岐山縣。周太王自邠徙居於此。
    - 路岐也。路旁出曰岐。或作歧。
    - 峻也。如岐嶷。謂幼時頭角嶄然。異於常兒也。見（詩經）。

## 岑

- 鋤淫切(Ts'en)平聲
    - 山小而高也。

## 岔

- 讀如叉(Ch'a)去聲
    - 三分路也。山歧曰岔。水歧曰汊。

## 岡

- 音剛(Kang)平聲
    - 山脊也。

## 峁

- 讀如卯(Mao)上聲
    - 靠山之地也。如陝北有劉家峁。

## 岢

- 音可(K'e)上聲
    - 岢嵐。山名。又縣名。詳「嵐」。

## 岣

- 音苟(Kou)上聲亦讀平聲
    - 岣嶁。山名。為南嶽衡山之一峰。

## 岩

- 宜銜切(Yen)平聲
    - 俗巖字。
    - 又地質學家謂砂石之屬所以構成地球外殼者。統稱岩石。由地熱而成者。曰火成岩。由風化水蝕而成者。曰水成岩。

## 岫

- 音袖(Hsiu)去聲
    - 山穴也。詩詞中亦沿用為峰巒之稱。

## 岬

- 音甲(Chia)入聲
    - 山旁也。又兩山間曰岬。
    - 山之陡入海中者亦曰岬。

## 岱

- 音代(Tai)去聲
    - 泰山也。如言岱宗。

## 岳

- 同嶽
    - 今姓及稱妻父為岳丈。皆作岳。不作嶽。

## 岵

- 音戶(Hu)上聲
    - 山有草木也。（詩）「陟彼岵兮。瞻望父兮。」參看「屺」。

## 岷

- 音民(Min)平聲
    - 山名。在甘肅四川之交界。為岷江發源之所。岷江入四川與金沙江合。為長江之一源。

## 岸

- 餓翰切(An)去聲
    - 水邊高地也。如堤岸、口岸。
    - 道之極至處曰道岸。猶濟渡者之得陸也。
    - 高峻貌。如言岸然道貌。體魄雄傑曰魁岸。性不和物曰崖岸。

## 峋

- 音荀(Sun)平聲
    - 嶙峋。詳「嶙」。

## 峒

- 音同(T'ung)平聲
    - 崆峒。詳「崆」。

## 峙

- 音雉(Chih)上聲
    - 屹立也。

## 峝

- 音洞(Tung)去聲
    - 黎傜等族所居曰峝。如黎峝、傜峝。

## 峨

- 額何切(Nge)平聲亦讀上聲
    - 高貌。如言峨冠博帶。
    - 峨眉。山名。又縣名。在四川。

- ［解字］亦作峨。

## 峪

- 音欲(Yu)入聲
    - 嘉峪關。在甘肅酒泉縣。俗讀如裕。

## 峭

- 砌要切(T'siao)去聲
    - 山峻拔峭絕也。如山勢陡絕曰峭壁。
    - 急也。如言峭直。謂性情嚴厲。不可通融也。

## 峰

- 音丰(Feng)平聲
    - 山之直上而銳者曰峰。
    - 物狀陡起亦曰峰。如駱駝有雙峰單峰。謂背上隆起處也。

## 峴

- 讀如賢(Hsien)上聲
    - 山名。在湖北襄陽。上有墮淚碑。襄陽百姓為羊祜所立。見（晉書）。

## 峻

- 音俊(Tsun)去聲
    - 高也。如言崇山峻嶺。
    - 大也。（大學）克明峻德。
    - 峭急也。如言嚴峻。

## 峽

- 音洽(Hsia)入聲
    - 山峭夾水曰峽。亦作岬。今謂地腰曰地峽。兩大海相通處曰海峽。

## 崆

- 音空(K'ung)平聲
    - 崆峒。山名。在甘肅。亦名笄頭山。

## 崇

- 鋤洪切(Ch'ung)平聲
    - 高也。如崇山峻嶺。位望高貴亦曰崇。尊重之也。如隆崇、崇拜。
    - 終也。崇朝。謂終朝也。見（詩經）。

## 崎

- 音欹(Ch'i)平聲
    - 崎嶇。山路不平也。

## 崑

- 音昆(K'un)平聲
    - 崑崙。山名。在西藏。中國最高之山也。亦作昆崙。

## 崔

- 音摧(Ts'ui)平聲
    - 高大也。如崔嵬。

## 崖

- 宜鞋切(Ya)平聲
    - 與厓通。山邊也。性不和物曰崖岸。謂高峻不可攀也。

## 崗

- 歌康切(Kang)平聲
    - 俗岡字。
    - 今警察所站之處曰崗位。

## 崙

- 音論(Lun)平聲
    - 崑崙。山名。詳「崑」。

## 崮

- 讀如固(Ku)去聲
    - 靠山之地也。如山東省有抱犢崮、孟良崮。

## 崚

- 音陵(Leng)平聲
    - 崚嶒。山高貌。

## 崛

- 音掘(Chueh)入聲
    - 特起也。

## 崞

- 音郭(Kuo) 入聲
    - 縣名。今屬山西省。

## 崢

- 岑萌切(Cheng)平聲
    - 崢嶸。高峻貌。言人之幼而多才曰頭角崢嶸。謂其異於常兒。如山峰之特出也。

## 崤

- 音肴(Hsiao)平聲
    - 山名。在河南、陝西之交。古險要之地。

## 崦

- 音淹(Yen)平聲
    - 崦嵫。山名。見（楚辭）。謂日所入處也。故今亦謂垂暮曰日薄崦嵫。

## 崧

- 音嵩(Sung)平聲
    - 山大而高也。亦用與嵩山之嵩通。

## 崩

- 卜登切(Peng)平聲
    - 山壞也。又自上墜下曰崩。
    - 事物毀壞亦謂之崩。如言禮壞樂崩。
    - 天子死曰崩。

## 岧

- 音條(T'iao)平聲
    - 岧嶢。山高貌。

## 崽

- 音宰(Tsai)上聲
    - 子也。今俗謂西人之工友曰細崽。

## 嵇

- 音奚平聲亦讀如稽(Chi)
    - 山名。在河南省。
    - 姓也。魏有嵇康。

## 嵊

- 音乘(Sheng)去聲
    - 山名。因以為縣名。屬浙江省。

## 嵋

- 音眉(Mei)平聲
    - 峨嵋。山名。在四川省。通作峨眉。

## 嵌

- 欺監切(Ch'ien)平聲亦讀上聲
    - 陷入其中曰嵌。如俗言鑲嵌。

## 嵎

- 音虞(Yu)平聲
    - 山曲曰嵎。謂馮險而守曰負嵎。見（孟子）。

## 嵕

- 音宗(Tsung)平聲
    - 九嵕。山名。在陝西省。

## 嵐

- 音婪(Lan)平聲
    - 山氣蒸潤也。如曉嵐、夕嵐之類。詩詞中習用之。
    - 岢嵐。山名。又縣名。屬山西省。

## 崴

- 音隈(Wei)平聲
    - 崴嵬。高貌。
    - 海參崴。地名。蘇聯東方之要港。

## 嵩

- 音崧(Sung)平聲
    - 中嶽名。在河南省。漢武帝登嵩山。吏卒咸聞呼萬歲者三。見（漢書本紀）。今視壽曰嵩祝。本此。

## 嵫

- 音咨(Tzu)平聲
    - 崦嵫。詳「崦」。

## 嵬

- 音桅(Wei)平聲亦讀上聲
    - 崔嵬。石山戴土也。又高大貌。
    - 宋時謂酒瓶曰嵬。韓世忠、岳飛、軍中親隨曰背嵬軍。謂大將酒瓶。例須親隨負之也。亦作峞。

## 嵯

- 音磋(Ts'o)平聲
    - 嵯峨。山高貌。亦作嵳峩。

## 嶁

- 音縷(Lu)又羅藕切(Lou)並上聲
    - 岣嶁。詳「岣」。

## 㠀

- 讀如刀(Tao)上聲
    - 海中陸地也。其連屬大陸者為半㠀。

- ［解字］俗通作島。

## 嶂

- 音障(Chang)去聲
    - 山峰如屏障者曰嶂。如言層巒疊嶂。謂山之重複也。

## 嶄

- 集掩切(Tsan)上聲
    - 高峻貌。
    - 俗亦謂最新曰嶄新。絕高之義也。讀如斬。

## 嶇

- 音區(Ch'u)平聲
    - 崎嶇。詳「崎」。

## 嶍

- 讀如習。字書無此字。雲南舊有嶍峨縣。唐時為嶍倪族所居。名嶍峨部。元時內附。今改為峨山縣。

## 嶒

- 音層(Ts'eng)平聲
    - 崚嶒、見「崚」。

## 嶓

- 音波(Pe)平聲
    - 嶓冢。山名。在陝西省。漢水於此發源。

## 嶙

- 音鄰(Lin)平聲亦讀上聲
    - 嶙峋。山崖重深貌。

## 嶠

- 音轎(Ch'iao)去聲亦讀平聲
    - 山銳而高者曰嶠。員嶠。海中三神山之一。見（列子）。

## 嶢

- 音堯(Yao)平聲
    - 岧嶢。山高貌。亦作嶤。

## 嶧

- 音亦(I)入聲
    - 山名。在山東。因以為縣名。

## 嶰

- 音蟹(Hsieh)上聲亦讀去聲
    - 山澗間也。
    - 俗名。黃帝使伶倫取竹於嶰溪之谷以為律管。見（漢書）。

## 嶴

- 讀如奧(Ngao)去聲
    - 靠山之地也。如浙江奉化縣有松嶴。

## 嶷

- 音宜(Ni)平聲
    - 九嶷。山名。在湖南省。

- 讀如逆入聲
    - 岐嶷。小兒有知也。詳「岐」。

## 嶸

- 音榮(Yung)平聲
    - 崢嶸。詳「崢」。

## 嶺

- 音領(Ling)上聲
    - 山頂可通道路者曰嶺。如摩天嶺、八達嶺之類。

## 嶼

- 音序(Su)去聲
    - 水中小山。卽㠀之小者。

## 嶽

- 逆學切(Yue)入聲
    - 山高而尊者曰嶽。五嶽。華山、泰山、嵩山、恆山、衡山也。見（爾雅）。亦作岳。

## 巘

- 音羲(Hsi)平聲
    - 危險也。

## 巉

- 音讒(Ch'an)平聲亦讀上聲
    - 山險如劖刻也。如言巉巖。

## 巋

- 音喟(K'uei)去聲
    - 獨貌。巋然獨存。見（王延壽魯靈光殿賦）。

## 巍

- 讀如魏(Wei)平聲
    - 高大貌。（論語）巍巍乎惟天為大。

## 巒

- 音鑾(Luan)平聲
    - 山之紆回綿連者曰巒。

## 巔

- 音顛(Tien)平聲
    - 山頂也。

## 巖

- 宜銜切(Yen)平聲
    - 山之高峻者曰巖。如武夷巖、少室巖。
    - 險要之地曰巖邑。見（左傳）。
    - 巖廊。殿廡也。猶言高峻之廊。亦簡稱巖。故廊下亦曰巖下。

## 【附錄】

### 島

- 俗㠀字。

### 崐

- 同崑。

### 崕

- 同崖。

### 嵒

- 同巖。

### 崋

- 華山之華本字。

### 嵗

- 俗歲字。

