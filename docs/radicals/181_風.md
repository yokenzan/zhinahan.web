# 風部

## 風

- 夫翁切(Fung)平聲
    - 空氣之流動也。或因寒煖漲縮、或由鼓動推盪、皆能生風。
    - 俗尚也。如世風、國風、鄉風、家風。謂事之此倡彼和寖以成俗者。如物之從風。感受於不自知也。
    - 歌謠也。詩經有國風。因各國之歌謠。以考見各國之風俗。故謂其詩曰風。與小雅大雅並稱曰風雅。引伸之人有詩書之氣亦曰風雅。
    - 一人之氣習為眾所摹倣者亦曰風。（孟子）「聞伯夷之風者。…聞柳下惠之風者。」又由道德而言曰風節、風義。由規模氣象而言曰風標、風格。由容儀而言曰風姿、風采。由言語吐屬而言曰風味、風趣。皆一義也。
    - 事之起滅無端變化不可測者。亦或以風言之。如風雲、風潮之類。
    - 病名。中醫舊說謂風為百病之首。如中風之類。

## 颭

- 讀如占(Chan)上聲
    - 凡風之動物與物受風搖曳者。皆謂之颭。

## 颯

- 思答切(Sa)入聲
    - 風聲。
    - 衰也。如言草木之衰落曰蕭颯。

## 颱

- 讀如台
    - 颶風也。詳「颶」。

## 颶

- 音具(Chu)去聲
    - 海中大風也。常以七八月發。其勢旋轉成圓形而有定向。海舶遇之極險。然有定向。氣象學家能推測其所經之地。使行船知趨避。或作颶誤。

## 颸

- 音思(Szu)平聲
    - 涼風也。

## 颼

- 音搜(Sou)平聲
    - 颼颼。風聲。本作■。

## 颺

- 音陽(Yang)平聲亦讀去聲義同。
    - 風所飛揚也。
    - 鳥飛去也。亦以喻犯罪人之逃逸。如遠颺之類。
    - 大言而疾曰颺言。見（書經）。
    - 不颺。言人狀貌醜陋也。見（左傳）。

## 颻

- 音遙(Yao)平聲
    - 飄颻。風動物之貌。

## 飂

- 音聊(Liao)又音留(Liu)並平聲
    - 高風貌。

## 飄

- 音漂(P'iao)平聲
    - 吹也。（詩）風其飄汝。
    - 有輕舉之意。如言飄飄欲仙。

## ■

- 音留(Liu)平聲
    - 颼■。風聲。

## 飆

- 音標(Piao)平聲
    - 暴風也。

- ［解字］俗從三火誤。

## 【附錄】

### 颿
- 同帆。

### 飌
- 古文風字。

