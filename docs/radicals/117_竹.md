# 竹部

## 竹

- 豬郁切(Chu)入聲
    - 多年生植物。種類甚多。高者四五丈。圓而直。中空有節。質堅韌。可為各種器具．葉狀如箭鏃．有並行脈。春月根際透苗為筍。嫩時供食。
    - 古人以竹簡書字。故用為書籍之稱。如言名垂竹帛．是也。
    - 八音之一。樂器簫管之類。以竹為之。

## 竺

- 音竹(Chu)入聲
    - 天竺。古國名。卽今之印度。

## 竽

- 音于(Yu)平聲
    - 樂器。笙類。三十六簧。南郭處士為齊宣王吹竽。以三百人合吹。及湣王立。好一一聽之。處士逃。見（韓非子）。今謂人無才而任職曰濫竽充數．本此。

## 竿

- 音干(Kan)平聲
    - 竹之榦也。竹一枝曰一竿。古人以竹簡為書。故謂書函亦曰竿牘。又量物計數亦用竿。如言日高三竿．水深幾竿之類。

## 笆

- 音巴(Pa)平聲
    - 有刺竹籬也。俗稱籬笆。

## 笈

- 極業切(Chieh)入聲亦讀如及
    - 書箱也。負笈從師。見（史記）。

## 笊

- 音蚤上聲亦讀去聲
    - 笊籬。竹器。

- 於水中撈物者。

## 笏

- 音忽(Hu)入聲
    - 一名手版。朝見時所執者。有事則書於上。以備遺忘。古者自天子至士皆執笏。以玉及象竹為之。後世惟品官執笏。以象牙及木為之。
    - 舊謂金一鋌亦曰一笏。地之小者曰若干笏。

## 笑

- 網耍切(Siao)去聲
    - 喜而解顏啓齒也。轡巧笑．微笑。
    - 嗤也。晒也。如嘲笑．非笑．嘻笑怒罵之類。事之可嗤者曰笑談。

- ［解字］從夭不從天。

## 笙

- 音生(Sheng)平聲
    - 樂器。古以瓠為之。共十三管。列管瓠中。施簧管端。吹之以發聲也。
    - 簟也。桃笙。謂桃竹所為席也。

## 笛

- 音狄(Ti)入聲
    - 樂器。七孔籥也。古作■。三孔者為羌笛。皆直吹．亦稱豎笛。後世以豎笛為簫。而通以橫笛為笛矣。

## 笞

- 音癡(Ch'ih)平聲
    - 捶擊也。舊制五刑有笞刑。俗謂之小板子。

## 笠

- 音立(Li)入聲
    - 覆物之器。以竹為之。後通用為覆首之雨具。俗謂之吞帽。

## 笥

- 讀如思(Szu)去聲
    - 竹器。盛物之篋。圓者曰簟。方者曰笥。

## 符

- 音扶(Fu)平聲
    - 以竹為之。書文字其上。剖而為二。各存其一。合之以為徵信者也。古者分封諸侯及遣重臣。皆以符為信。故稱籓鎮曰分符．剖符。
    - 瑞徵曰符。如符命。舊謂天以祥瑞之事為王者受命之徵也。
    - 符本為傳令之信。故術士驅役鬼神。以朱墨草書者。俗亦謂之符。如符籙．符■。舊俗飾門有桃符。亦祓除不祥者也。
    - 合也。如相合曰相符。不合曰不符。

## 笨

- 讀如盆(Pen)上聲
    - 麤率也。晉時目史疇為笨伯。見（晉書羊曼傳）。物體麤重者。俗謂之笨重。
    - 今亦謂不慧曰笨。

## 笪

- 音妲(Ta)入聲
    - 粗竹席也。京洛怕呼為竹笪。見（資暇錄）。
    - 牽船索也。俗謂之彈子。見（齊東野語）。

## 笫

- 音滓(Tzu)上聲
    - 床簀也。房闈私語曰床第之言。見（左傳）。

## 第

- 音弟(Ti)去聲
    - 次第也。如等第．品等。記事物之次曰第一．第二。亦此義。
    - 助詞。但也。
    - 第宅也。如門第．邸第。
    - 科第也。舊時應進士試中式者曰及第。不中曰落第。

## 笱

- 音苟(Kou)上聲
    - 捕魚之具。曲竹為之。

## 笳

- 音嘉(Chia)平聲
    - 樂器。笛類。胡人捲蘆葉吹之。故謂之胡笳。

## 笵

- 音范(Ean)上聲
    - 規模也。以土曰型。以金曰鎔。以竹曰范。

## 筅

- 音跣(Sian)上聲
    - 筅帚也。亦作■。
    - 狼筅。兵器。見（戚繼光武藝篇）。

## 筆

- 音必(Pi)入聲
    - 書具。所以作字者也。古用簡牘。筆卽刀錐之類。秦蒙恬始用鹿羊等毛為之。見（馬縞中華古今注）。
    - 述事而書之曰筆。如言筆之於書。孔子刪春秋。筆則筆。削則削。見（尚書序）。今以文就人改正曰筆削。
    - 凡書畫文字皆需用筆。如言筆法．筆意．文筆．詩筆之類。

## 筇

- 音蛩(Ch'iung)平聲
    - 竹名。通作邛。舊以四川邛州得名。可為杖。故杖亦曰筇。如言曳筇．扶筇。

- ［解字］俗作筇非。

## 等

- 讀如登(Teng)上聲
    - 堂階之級也。（論語）出降一等。
    - 凡有高下序次皆曰等。如言上等．中等．下等．
    - 同也。如言莫與等倫。謂無人同其地位也。
    - 輩也。如公等．僕等。因非止一人。故云等以括之。
    - 比較也。如言等而上之．等而下之之類。
    - 衡器．所以秤金珠藥物之分釐小數者。謂之等子。俗作戥。
    - 待也。如俗言等待．等候。

## 筋

- 音斤(Chin)平聲
    - 肌肉也。故老者乏力曰筋骨就衰。今生理學分肌肉為隨意筋．不隨意筋．兩種。隨意筋能隨意屈伸者。亦曰橫紋筋。不隨意筋反是。亦曰平滑筋。其兩端附骨處色白而韌者謂之腱。亦統稱曰筋。獸類之筋。可用為弓材者。指此。俗指皮下青色隱見之脈理為筋。如言青筋暴露之類。則皆靜脈管。實非筋也。

## 筌

- 音詮(Ts'uan)平聲
    - 取魚竹器。得魚忘筌。見（莊子）。亦作荃

## 筍

- 胥允切(Sun)上聲
    - 竹根所生嫩芽可刈為蔬者也。外有籜包裹。漸長。則籜解而生枝葉為竹。亦作■。
    - 懸鐘磬之橫木曰筍。通作簨。

## 筐

- 音匡(K'uang)平聲
    - 盛物竹器也。方者曰筐。

## 筏

- 音伐(Fa)入聲
    - 編竹渡水也。稱頌佛法曰慈輪寶筏。謂能濟渡眾生也。

## 筑

- 音竹(Chu)入聲
    - 樂器狀如瑟而大。頭安絃。以竹擊之。故名筑。

## 筒

- 音同(T'ung)平聲
    - 竹筒也。凡圓管之大者。俗皆謂之筒。如筆筒．帽筒。郵箱亦曰郵筒。

- ［解字］本作筩。

## 笄

- 音雞(Chi)平聲
    - 簪也。所以安髮固冠者。（禮）「女子十有五年而笄」。猶男子之冠禮。故謂成年將許嫁者曰及笄。又男子亦有笄．士冠禮皮弁笄。內則櫛縰笄總。皆是。

## 答

- 德塔切(Ta)入聲
    - 報也。報禮曰答。如答拜。
    - 應對曰答。如答問。

- ［解字］亦作答。

## 策

- 音冊(T'se)入聲
    - 筒也。連編諸簡謂之策。古無紙筆。大事書之於策。小事書之於簡。
    - 策書也。舊謂天子之命令曰策命。亦曰制策。科舉時代之射策．對策。皆應詔答問也。
    - 計畫也。如上策．中策．下策。又文體之一種。如賈誼治安策之類。
    - 馬垂日策。以策鞭馬亦曰策。（論語）「策其馬曰」。今人強自努力曰策勵。亦鞭策之義。又文中佳句曰警策。謂文氣平衍。忽有精采之語。使讀者精神一振。如馬之受鞭也。

- ［解字］從朿。下無橫畫。

## 筠

- 讀如隕(Yun)平聲
    - 竹膚之堅質也。

## 筤

- 音郎(Lang)平聲
    - 蒼筤。幼竹也。見（易經）。

## 筥

- 音舉(Chu)上聲
    - 盛米器也。方曰筐。圓曰筥。

## 筩

- 音同(T'ung)平聲
    - 截竹管也。
    - 竹筒之筒當用此。俗多作筒。

## 筮

- 音誓(Shih)去聲
    - 以蓍草占休咎也。後謂出而就官曰筮仕。本（左傳）。

## 筰

- 音昨(Tso)入聲
    - 竹索也。猶俗言篾纜。古西南夷循之以渡水。故號其種人曰邛筰。又或用為引舟之具。猶俗言縴繩。
    - 迫也。本作笮。

## 筱

- 音小(Hsiao)上聲
    - 小竹也。通作篠。
    - 俗借用為小字。

## 筲

- 師交切(Shao)平聲
    - 竹器。容斗二升。（論語）「斗筲之人」。俗亦謂淘米器曰筲箕。

## 筳

- 音庭(T'ing)平聲
    - 紡具。俗謂之筳子。
    - 小竹也。或作■。

## 筴

- 音策(Ts'e)入聲
    - 筮所揲之蓍也。
    - 與策同。謀也。

- 音夾入聲
    - 箸屬。如火筴。

## 筵

- 音延(Yen)平聲
    - 竹席也。古者席地而坐。故沿稱座位曰筵。如經筵．講筵。
    - 俗亦謂酒席曰筵席。

## 筷

- 讀如快。俗謂箸為筷。吳俗舟行諱言住。箸．住同音。故以箸為快兒。見（菽園雜記）。後人加竹作筷。

## 筸

- 讀如干。湖南鳳凰縣有筸子溪。

## ■

- 音琶(Pa)平聲
    - 竹器。五齡。用以取草者。

## 箇

- 各餓切(Le)去聲
    - 枚也。俗謂一枚曰一箇。
    - 有所指之詞。如俗言這箇．那箇。

- ［解字］籀文作■。俗作個。

## 箋

- 卽煙切(Tsien)平聲
    - 表識書也。謂表明古人之意。或斷以己意。使可識別也。如鄭康成註毛詩曰鄭箋。
    - 文體名。本奏記之類。上太子諸王古以供題詠或為書翰之用。故信札亦曰箋。

## 箍

- 音孤(Ku)平聲
    - 以篾束物也。

## 箏

- 音爭(Cheng)平聲
    - 樂器。古十二弦。後為十三弦。有彈箏．搊箏兩種。今皆失傳。又簷下鐵馬曰風箏。今俗以紙鳶為風箏。

## 箑

- 音捷(Tsieh)入聲
    - 扇也。

## 箔

- 音薄(Pe)入聲
    - 簾也。如珠箔。謂珠簾也。
    - 凡金類之物。擊成至薄之片者。俗亦謂之箔。如金箔．銀箔。亦作薄。
    - 養蠶之具也。亦作簿。

## 箕

- 音基(Chi)平聲
    - 簸箕。揚米去糠之具也。
    - 箕踞。倨傲也。謂坐時展其兩足如箕舌也。
    - 掃除所用以受塵土者亦曰箕。俗稱拚箕。
    - 指上螺紋也。如謂手足模曰箕斗文。
    - 星名。二十八宿之一。傳說星在箕星後。莊子有傳說騎箕尾。比於列星之語。今謂人死曰騎箕。本此。

## 算

- 蘇■切(Suan)上聲
    - 物數也。如言無數曰無算。
    - 核數之多寡曰算。其方法謂之算術。亦曰算學。
    - 謀畫也。如俗言打算．算計。

## 劄

- 陟夾切(Cha)入聲
    - 牋劄也。古時人臣用以奏事。亦謂之劄子。
    - 舊制官文書上行下者曰劄。亦作札。又用於屬官者曰札。用於不相統屬者曰劄。
    - 書之札記。亦曰劄記。

## 箜

- 音空(K'ung)平聲
    - 箜篌。古樂器。似瑟而小。又豎箜篌。體曲而長。二十三絃。抱於懷中。兩手齊奏。

## 箝

- 音鉗(Ch'ien)平聲
    - 鎖項也。
    - 脅持也。如箝制．箝口。

- ［解字］本作拑。亦作鉗。

## 箠

- 音揰(Ch'ui)上聲
    - 擊馬策也。
    - 笞刑也。

## 管

- 古■切(Kuan)上聲
    - 樂器。以竹為之。長尺圍寸。有底。似笛而小。併兩而吹。
    - 凡圓柱中空者皆曰管。如人身之血管。化學器之吹管。（東方朔文）「以管窺天。以蠡測海。」喻所見小而淺也。今人自陳其意曰管見。本此。
    - 筆桿曰管。（詩）「貽我彤管」。謂女史記事者也。今稱頌女德女學曰彤管。本此。又俗亦謂執筆曰握管。
    - 總理其事曰管。如言掌管．管轄。俗亦謂干涉其事曰管。不干涉曰不管。
    - 管鑰也。俗謂之鑰。如言北門之管。
    - 拘束之曰管。如管教．看管。

- ［解字］亦作筦。

## 箬

- 音若(Jo)入聲
    - 竹之一種。葉大。叢生如蘆荻。面青背淡。卽用以裹■製笠者是也。

## 箭

- 卽彥切(Tsien)去聲
    - 矢也。
    - 漏箭。古滴漏所用以記時刻者。（杜甫詩）五夜漏聲催曉箭。

## 箯

- 音鞭(Pien)平聲
    - 箯輿。竹輿也。見（史記）。

## 箱

- 音相(Siang)平聲
    - 車內容物處也。今亦稱車箱。
    - 廩也。如言千倉萬箱。謂粟之多也。本（詩經）。
    - 竹器。篋也。今藏物之篋．統謂之箱如鐵箱．木箱。

## ■

- 音跣(Sien)上聲
    - ■帚。飯具。以潔治釜甑之屬者也。

- ［解字］亦作筅。

## 箴

- 音斟(Chen)平聲
    - 綴衣籤也。今與鍼．針．通用。
    - 規戒也。如箴諫。又文體之一種。如張華之女史箴。程頤之視聽言動四箴。

## 箸

- 讀如除(Chu)去聲
    - 飯具。亦作■。俗曰筷。
    - 與著同。著作之著亦作箸。

## 節

- 音卽(Tsieh)入聲
    - 竹節也。謂竿上約束之處。今稱植物榦枝結合處。亦謂之節。
    - 凡物之骨骱謂之節。如骨節．指節。故擊指亦曰擊節。如言擊節稱賞．是也。
    - 凡有段落者皆謂之節。如事之一端曰一節。頭緒紛繁曰枝節。文之篇段亦曰章節。
    - 有秩次者亦謂之節。如舉動之有禮節。合其秩次曰中節。
    - 歌舞音樂緩急有度曰應節．節奏。如節樂之器亦名節。（左思賦）。「巴姬彈弦。漢女擊節。」節猶今之拍板之屬也。
    - 時節也。如一年分二十四節。表示氣候變更之程序也。
    - 節有約束之義。故檢制之使不過度曰節。如節勞．節哀。又減除之亦曰節。如裁節．刪節。
    - 人之志操曰節。謂強自克制。使合禮義也。如名節．風節．舊亦謂守貞婦女曰節婦。
    - 符節。古使臣執以示信之物。故今稱使者曰使節。

- 音截(Chieh)入聲
    - 高大貌。

## 篁

- 音皇(Huang)平聲
    - 竹叢也。如言幽篁。

## 範

- 音犯(Fan)上聲
    - 模型也。如模範．閨範。皆言懿德淑行可為人法式也。又事物之界限曰範圍。

## 篆

- 讀如椽(Chuan)上聲
    - 篆書也。大篆。周史籀所作。今所傳石鼓文．是也。小篆。秦李斯所作。今許氏說文所傳．是也。
    - 今人名字印章多作篆文。故稱名字曰篆。如台篆．次篆。又官員接印曰接篆。亦此義。

## 篇

- 音偏(P'ien)平聲
    - 凡文字一章。首尾具者為篇。如魯論語二十篇。齊論語二十二篇。

## 篋

- 音愜(Ch'ien)入聲
    - 箱篋也。大曰箱。小曰篋。皆所以藏物品也。

## 篌

- 音侯(Hou)平聲
    - 箜篌。詳「箜」。

## 築

- 音竹(Chu)入聲
    - 擣也。擣土使堅實也。凡有所建造。必先堅基礎。故通稱工程之事曰建築。

## 篔

- 音雲(Yun)平聲
    - 篔簹。竹名。薄肌而長節。圍尺五六寸。竹之最大者。

## 篙

- 音高(Kao)平聲
    - 進船竿也。所以刺船而使之前行者。

## 篚

- 音匪(Fei)上聲
    - 竹器。方曰筐。圓曰篚。

## 篝

- 音鉤(Kou)平聲
    - 籠也。以籠覆火曰篝火。俗呼薰籠．是也。亦作簼。

## 篡

- 楚患切(Ch'uan)去聲
    - 奪取也。如稱弒君自立曰篡位。

- ［解字］中從目。從下■。俗作從日從么者非。

## 篠

- 音小(Siao)上聲
    - 細竹也。

## 篤

- 音督(Tu)入聲
    - 厚也。純壹而不雜也。如敦篤。
    - 疾甚曰篤。

## 篥

- 音栗(Li)入聲
    - 觱篥。吹器。以竹為管。以蘆為首。狀類胡笳而九竅。古軍中吹之以為號也。

## 篦

- 筆鷖切(Pi)平聲
    - 櫛髮具。疏者謂之梳。密者謂之篦。

## 篨

- 音除(Ch'u)平聲
    - 籧篨。竹席。
    - 醜疾名。謂人之擁腫者也。

## 篩

- 音師平聲亦讀如灑(Shai)
    - 用具。編竹為之。有孔。所以分別物質之粗細者。
    - 用篩過物亦曰篩。

## 篪

- 音馳(Ch'ih)平聲
    - 樂器也。長尺四寸。圍三寸。八孔。（詩）「伯氏吹壎。仲氏吹箎。」故今稱兄弟曰壎箎。

- ［解字］亦作■。

## ■

- 音稍(Shao)平聲
    - 飯器也。俗謂之■箕。

## 篲

- 音彗(Sui or Hui)去聲
    - 帚也。用以掃除者。

## 篳

- 音畢(Pi)入聲
    - 荊竹樹枝之屬。可以編織為物者也。如柴門曰篳門。柴車曰篳路。

## 篷

- 音篷(P'eng)平聲
    - 織竹夾箸以覆舟者。吳俗謂帆亦曰篷。如張篷．落篷。

## ■

- 音兜(Tou)平聲
    - 竹輿也。俗亦謂山轎曰■子。

## 篾

- 音滅(Mieh)入聲
    - 竹皮也。如俗言篾簍．篾席。今以竹片包紮物件亦曰篾。如言篾匠。

## 簀

- 音責(Tse)入聲
    - 席也。今謂病重垂危曰易簀。為曾子歿時故事。見（禮檀弓）。

## 簇

- 麤屋切(T'su)入聲
    - 叢聚也。如謂一叢曰一簇。
    - 箭頭曰簇。與鏃。通俗語謂最新曰簇新。亦尖簇之義。

- 音湊(T'sou)去聲
    - 太簇。樂律名。

## 簉

- 讀如搊(T'sou)去聲
    - 副倅也。副室曰簉。今謂妾曰簉室。本（左傳）。

## 簋

- 音晷(Kuei)上聲
    - 簠簋。祭器。所以盛黍稷者。
    - 俗亦稱盛餚饌之器曰簋。如五簋。謂餚饌五器也。

- ［解字］中本從皂。今通作艮。

## 簍

- 音樓(Lou)平聲又上聲亦讀如呂
    - 編竹之器。俗稱篾簍。或亦以荊條為之。

## 簏

- 音祿(Lu)入聲
    - 竹器。高篋也。如書簏。

## 簞

- 音單(Tan)平聲
    - 盛飯竹器。圓曰簞。方曰笥。

## 簟

- 弟忝切(Tien)上聲
    - 席也。如言冰簟．竹簟。

## 簠

- 音甫(Fu)上聲
    - 簠簋。盛黍稷祭器。外方內圓曰簠。外圓內方曰簋。舊言官吏貪墨曰簠簋不飭。語本（漢書賈誼傳）。

## 簡

- 音柬(Chien)上聲
    - 竹簡也。古未有紙。載文於簡。謂之簡札。故稱書籍曰簡。如言斷簡殘編。今書函曰手簡。彈章曰白簡。皆此義。
    - 謂君命曰簡書。（詩）畏此簡書。是也。故舊稱命官曰簡。如特簡．簡授。
    - 選也。分別也。如簡練．簡閱。
    - 略也。如繁簡。待人忽略亦曰簡。如簡慢。

## 簣

- 音匱(K'ei)去聲
    - 盛土竹器也。為山九仞。功虧一簣。言事之功敗垂成也。見（書經）。

## 簦

- 音登(Teng)平聲
    - 笠之有柄可手執以行者。猶今之傘。如言擔簦負笈。

## 簧

- 音黃(Huang)平聲
    - 笙竽管中之薄葉。用銅片為之。吹之以發聲者。今風琴等亦用之。
    - 樂聲也。如言絲簧．幽簧之類。凡聲之圓熟多稱簧。（詩）「巧言如簧。」今謂以言惑人曰簧鼓。本此。
    - 機件之有彈力者曰簧。如鎖簧．彈簧。

## 簨

- 音切(Sun)上聲
    - 懸鐘磬之橫木也。

- ［解字］古借用筍。亦作栒。

## 簪

- 菑森切(Chen)又咨庵切(Tsan)並平聲
    - 首笄。連冠於髮者也。古謂去官曰抽簪。猶掛冠之義。
    - 疾也。（易）「勿疑朋盍簪。」謂以信待之。則朋合聚而疾來也。

- ［解字］中從兟。兟．七感切。俗作簪．非。

## 簫

- 音蕭(Siao)平聲
    - 樂器。古編竹為之。大者二十四管。小者十六管。其無底者。曰洞簫。按今之簫。乃古之豎笛也。
    - 弓末謂之簫。亦作弰。

## 虡

- 音巨(Chu)上聲
    - 以懸鐘磬之物也。

- ［解字］本作虞。亦作虡。

## 簷

- 音鹽(Yen)平聲
    - 屋簷也。與檐同。亦作■。
    - 凡物之下覆者。其冒出之邊皆曰簷。如帽簷．傘簷。

## 簸

- 音播(Pe)上聲亦讀去聲
    - 揚米去糠也。其器俗稱簸箕。

## 簹

- 音當(Tang)平聲
    - 篔簹。詳「篔」。

## 簽

- 七淹切(Ts'ien)平聲
    - 與籤同。簽書文字。以為標識也。
    - 題署亦曰簽。如簽名．簽押。

## 簾

- 離鹽切(Lien)平聲
    - 編竹作幃箔。用以障蔽也。舊稱天子年幼。太后當國曰垂簾。歸政曰撒簾。
    - 科舉時。鄉會試之同考官曰簾官。評閱文字者曰內簾。彌封收掌者曰外簾。

## 簿

- 音部(Pu)上聲
    - 籍也。文書之屬。如言鞅掌簿書。謂勞形於案牘也。
    - 凡為冊籍隨時登記事物者。皆謂之簿。如賬簿．日記簿之類。又儀仗曰鹵簿。鹵為大楯。言一切兵仗。皆著之簿籍也。

- 步咢切(Pe)入聲
    - 簾也。養蠶之具。俗稱蠶簾。亦作箔。

## 籃

- 音藍(Lan)平聲
    - 編竹盛物之器。以便提攜者也。

## 籌

- 音儔(Ch'ou)平聲
    - 計數物也。猶今賭博所用籌馬。故謂此優於彼曰略勝一籌。而以記飲者曰酒籌。如言觥籌交錯．是也。太平御覽載三老相遇問年。一曰。海水變桑田。吾輒下一籌。今滿十籌矣。故祝人壽考曰海屋添籌。本此。
    - 料量計畫曰籌。如籌畫．籌辦。故束手無策曰一籌莫展。

## 籍

- 劑繹切(Tsi)入聲
    - 書冊以備記錄者也。凡書亦謂之籍。如經籍．典籍
    - 戶籍也。俗稱籍貫。謂世所居地之名籍也。
    - 蹈也。天子親耕之田曰籍田。謂親蹈履之田也。
    - 籍籍。語聲多也。如人言籍籍。謂言之者多也。今亦謂有聞於世曰籍甚當時。
    - 分布散漫曰狼籍。
    - 查抄家產曰籍沒。簡言之曰籍。謂以簿登記入官也。

## 籀

- 音宙(Chou)去聲
    - 紬繹也。說文序諷籀書九千字．謂推演其義也。
    - 史籀。周宣王太史名。造大篆。故書體有籀文。如石鼓文是。

## 籙

- 音祿(Lu)入聲
    - 圖籙。謂天神所與之冊命也。君主有天下曰膺圖受籙。

## 籛

- 音箋(Tsien)平聲
    - 姓也。相傳彭祖姓籛名鏗。

## 籜

- 音託(T'o)入聲
    - 竹皮也。俗謂之筍殼。

## 籟

- 音賴(Lai)去聲
    - 簫之別名。
    - 凡孔竅所發之聲音皆曰籟。如天籟．地籟。見（莊子）。

## 籠

- 音聾(Lung)平聲
    - 編竹器也。或以盛物。或以覆物。泛稱曰籠。亦讀上聲。如俗言箱籠之類。
    - 鳥檻曰籠。如雞籠．雀籠。又拘囚罪人者曰囚籠。

## 籤

- 音僉(T'sien)平聲
    - 與簽同。標識也。謂於竹片上書文字為符號也。如舊時官員分發曰掣籤。以所抽籤上之省為其服官之處也。凡標題皆謂之籤。如書面之有籤條是也。
    - 銳也。貫也。俗亦謂以針貫物曰籤。
    - 卜具。用竹為籤。於神前掣之以占吉凶者。與古杯筊之法同。俗稱求籤。

## 籥

- 音樂(Yne)入聲
    - 古樂器。如笛而短小。
    - 與鑰同。鎖鑰也。

## 籧

- 音渠(Ch'u)平聲
    - 籧篨。見「篨」。

- 音舉(Ch'u)上聲
    - 養蠶器也。亦作筥。

## 籩

- 音邊(Pien)平聲
    - 古之食器。編竹為之。祭祀燕享。用以盛果實脩脯之屬者。

## 籪

- 讀如斷。編竹取魚曰滬。吳俗謂之籪。見（陸龜蒙集）。如今蟹籪是也。木作斷。

## 籬

- 音離(Li)平聲
    - 編柴與竹以為障隔也。俗稱籬笆。

## 籮

- 音羅(Lo)平聲
    - 竹器。底方上圓。可作盛物淅米之用。

## 籯

- 音盈(Ying)平聲
    - 竹器。箱屬也。黃金滿籯。不如遺子一經。見（漢書韋賢傳）。

## ■

- 欲縛切(Yue)入聲
    - 絡。絲具也。亦作■。

## 籲

- 音預(Yu)去聲
    - 呼也。今用為請求之義。如言呼籲無聞。

## 【附錄】

### ■
- 同箎。

### ■
- 算或作■。

### ■
- 俗筍字。

### 筦
- 同管。

### 筭
- 同算。

### 節
- ■或作節。

### ■
- 策或作■。

### ■
- 俗箸字。食具。

### ■
- 俗篦字。

### ■
- 俗帚字。

### ■
- 俗篾字。

### 篛
- 箬或作篛。

### 簑
- 俗蓑字。

### 篡
- 俗篡字。

### 篴
- 古笛字。見周禮。

### ■
- 俗簪字。

### 籤
- 俗籤字。

### ■
- 俗簾字。

### ■
- 同饌。亦與撰同。

### 籐
- 本竹器名。今用同藤。

