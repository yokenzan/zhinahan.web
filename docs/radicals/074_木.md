# 木部

## 木

- 莫綠切(Mu)入聲
    - 木本植物之通稱。枝榦長大可作屋材者曰喬木。榦低枝近地者曰灌木。介於灌木與草本植物之間者曰半灌木。
    - 用木材所成器也。如人死曰就木。謂棺木也。見（左傳）。又三木。刑具。在頸及手足。械及桎梏、是也。五木。博具。卽今骰子。古用五子。故曰五木。
    - 五音之一。樂器中柷敔之屬也。
    - 行星之一。道在火土之間。亦稱歲星。
    - 質朴也。（論語）「剛毅木訥」。又木彊。不柔和貌
    - 無感覺謂之木。如言麻木不仁。俗亦呆笨曰木。

## 未

- 音味(Vei)去聲
    - 十二支之第八位。午後一點鐘至三點鐘為未時。
    - 已之對。如言已往與未來。
    - 助詞。與否字同意。（王維詩）寒梅著花未。

## 末

- 暮活切(Me)入聲
    - 本之對。木上曰末。又器物之杪也。如言錐刀之末。事非根本要務亦曰末。如經商曰逐末。古人重農而輕商。以為末務也。
    - 無也。（論語）末由也已。
    - 終了也。如末世、末日。
    - 薄也。如輕減其罪曰末減。見（左傳）。
    - 戲劇腳色之名。扮演老生者。亦曰末泥。南宋時已有此稱。
    - 碎屑曰末。如藥末。
    - 自稱之謙詞。猶言末學、如姻末、鄉末之類。末者。卑微之義也。

## 本

- 補穩切(Pen)去聲
    - 木下曰本。凡草木之根皆曰本。故草木一株曰一本。
    - 凡事之根原曰本。如言捨本逐末。
    - 始也。如初意曰本意。
    - 助詞。猶言本來也。如言本該如此。
    - 自稱曰本。如言己之國曰本國。己之省曰本省。又己所有之地位曰本位。能力曰本領。謂不待外求者也。
    - 母財曰本。猶言本錢。如言小本營生、一本萬利之類。
    - 舊制奏摺曰本、如題本、票本。
    - 書籍圖畫碑帖皆曰本。如刻本、臨本、拓本。一冊亦曰一本。

## 札

- 音紮(Cha)入聲
    - 牒也。古時無紙。文字書於小木簡。謂之札。故書簡曰札。如信札之類。公牘上行下亦曰札。
    - 夭死為札。

## 朮

- 直律切(Chu)入聲
    - 草也。莖高二尺許。其根皮黑肉白者。謂之蒼朮。皮灰色者。謂之白朮。皆供藥用。以產於浙江於潛者為最良。謂之於朮。
    - ［解字］从𣎳加點。𣎳音匹刃切。俗从木。誤。

## 朱

- 音珠(Chu)平聲
    - 正赤色也。
    - 古以朱為上色。稱富貴之家曰朱門。別於白屋而言。

## 朴

- 普渥切(P'e)入聲
    - 木名。高四五丈。葉如倒卵而長。花九瓣淡黃。其皮入藥。謂之厚朴。出四川者良。故又曰川朴。
    - 與樸同。質樸也。

## 朵

- 覩火切(To)上讀
    - 花朵也。亦作朶。
    - 動也。朶頤。謂齧物頤動也。見（易經）。

## 朽

- 讀如休(Hsiu)上聲
    - 木腐也。凡物腐皆曰朽。
    - 衰老無用之義。如言老朽、衰朽。猶言陳腐也。

## 杅

- 音于(Yu)平聲
    - 盛水器也。

## 杆

- 音干(Kan)平聲
    - 木挺也。一曰盾也。
    - 俗用作欄杆字。

## 杇

- 音烏(Wu)平聲
    - 塗牆壁所用之器。通作圬。

## 杈

- 音叉(Cha)平聲
    - 杈枝也。木之歧出者。

## 杉

- 音衫(Shan)平聲
    - 木名。榦端直。高數丈。葉針形。較松為短。吾國森林多植之。建築屋舍。製作器具。為用最繁。

## 杌

- 音兀(Wu)入聲
    - 檮杌。惡獸名。古以為詈人之語。故楚之史名檮杌。顓頊氏之不才子。亦謂之檮杌。
    - 杌隉。不安貌。亦作卼臲。
    - 坐具之一種。凳之小而輕便者。俗謂之杌子。

## 李

- 音里(Li)上聲
    - 果木名。高丈餘。葉卵圓而長。花色白。五瓣。實圓。熟則赤。味略酸。亦稱嘉慶子。
    - 與理通。刑官曰司理。亦稱司李。
    - 行裝曰行李。謂人將有行。必先治裝。李與理通。理亦治也。見（泊宅編）。

## 杏

- 荷冷切(Heng)上聲
    - 果木名。花與葉均似梅。實黃熟。甘而不酸。仁扁而尖。味尤香美。亦為藥用。產於北方者佳。其仁大者稱巴旦杏。卽日本所謂扁桃。孔子坐杏壇之上。見（莊子）。故相沿為師門之稱。又杏園。在陝西曲江池西。唐時新第進士賜宴於此。所謂探花宴是也。舊俗對於及第者有杏林之稱。本此。
    - 銀杏。俗稱白果樹。榦端直。高五六丈。葉如扇面。果核謂之白果。可食。木材堅緻。可作器具。

## 材

- 音才(Ts'ai)平聲
    - 木可取以製造者曰材。天產之物。可取以供製造者皆曰材。如謂金木水火土曰五材。見（左傳）。
    - 質性也。如言材具、長材。並與才通。

## 村

- 讀如寸(Ts'un)平聲
    - 聚落也。如村莊。
    - 樸野者謂之村。如村氣。
    - ［解字］本作■。

## 杓

- 音標(Piao)平聲
    - 星名。北斗柄也。北斗七星。一至四為魁。五至七為杓。

- 音勺(Shuo)入聲
    - 器名。如羹匙之類。所以挹取也。本作勺。

## 杕

- 音第(Ti)去聲亦讀如替(T'i)
    - 木特生也。（詩）有杕之杜。

## 杖

- 音丈(Chang)上聲
    - 老人所執以扶行者也。
    - 持杖謂之杖。六十杖鄉。七十杖國。八十杖朝。見（禮王制）。
    - 喪禮用杖。三年之喪用之。言哀毀不能起立也。期服亦有杖期、不杖期之分。
    - 木挺也。故用木挺擊之亦曰杖。如刑杖。舊為五刑之一。俗名大板子。

- 稚漾切去聲
    - 持也。又憑倚也。並與仗同。

## 杗

- 音茫(Mang)平聲
    - 棟也。亦讀如盲。

## 杙

- 音弋(I)入聲
    - 橛也。卽小木樁。以繫牲畜者。

## 杜

- 獨五切(Tu)上聲
    - 木名。古亦名甘棠。葉橢圓而大。花白。實橢圓。長不逾寸。霜後可食。赤者為杜。味酸澀。白者為棠。味甘。俗皆謂之杜梨。亦稱棠梨。
    - 香草名。如杜蘅、杜若。並見（楚辭）。
    - 塞也。如言杜絕私弊。
    - 凡由意造而無依據者曰杜。如杜撰。
    - 俗謂本地所產曰杜。如杜布、杜米。

## 杞

- 音起(Ch'i)上聲
    - 木名。有三種。一為柳屬。孟子所謂杞柳是也。其材可為桮棬之屬。一類樗。理白而滑。可為函。一為枸杞之簡稱。參見「枸」。
    - 今縣名。屬河南省。本國名。周武王封夏後東樓公於杞。後為楚所滅。
    - ［解字］右本■己。今通作巳。

## 束

- 書旭切(Shu)入聲
    - 縛束也。如言束帶、束手。
    - 物一扎皆曰束。如束矢、束帛、生芻一束之類。
    - 脯十脡為束。十脡。猶十條。古以束脩為贄禮。故沿稱師之酬金曰束脩。

- 暑裕切去聲
    - 約也。約束。謂要約。讀如要戌。見（周禮注）。今用為管教之義。如言約束不嚴。亦讀入聲。
    - ［解字］與束字異。中有橫畫。

## 杠

- 音江(Kang)平聲
    - 旌旗之竿也。
    - 小橋謂之杠。

## 杪

- 音藐(Miao)上聲
    - 木細枝也。如木末曰林杪。
    - 末端也。歲末曰歲杪。月終曰月杪。

## 杭

- 何昂切(Hang)平聲
    - 方舟也。
    - 杭州。市名。為浙江省省會。

## 杯

- 讀如背(Pei)平聲
    - 飲器也。
    - ［解字］亦作桮。

## ■

- 音肺(Fei)去聲
    - 削下木片也。
    - ［解字］市本作■。與市廿之市不同。又與果名之柿不同。

## 東

- 都翁切(Tung)平聲
    - 方位名。俗稱主人曰東。東道主。鄭國對楚之詞。言為東方之主人也。見（左傳）。今稱賓東、股東。本此。
    - 日本在我國之東。故稱東洋。日本文亦曰東文。
    - 坦腹東■。為王羲之故事。見（晉書）。後世稱■曰東■。本此。

## 杲

- 音縞(Kao)上聲
    - 明也。

## 杳

- 讀如夭(Yao)上聲
    - 冥也。深廣也。又杳然。謂邈無跡象也。如言杳無消息。

## 杵

- 音處(Ch'u)上聲
    - 舂杵也。如杵臼。
    - 擣衣木槌也。如砧杵。

## 杶

- 音椿(Chun)平聲
    - 木名。或作槆。可以為琴。

## 杷

- 音琶(P'a)平聲
    - 田器。通作耙。
    - 枇杷。果木名。高丈餘。葉長橢圓形。花白五瓣。實初夏時熟。形圓色黃。皮有細毛。味甘酸。肉較白者。俗稱白沙枇杷。尤甘美。江蘇之洞庭山產者最著名。

## 杻

- 音紐(Niu)上聲
    - 木名。其材可為弓幹。
    - 獄具。如手械曰手杻。本音丑。

## 杼

- 音宁(Chu)上聲
    - 杼柚。織具。杼受經。柚受緯。

- 音署(Shu)去聲
    - 泄水槽也。

## 松

- 徐容切(Sung)平聲
    - 木名。榦聳直而多節。皮粗厚。裂如龜甲狀。葉如針。種類頗多。二針一蒂者、有赤松、黑松。以榦之皮色為別。五針一蒂者、有海松、五鬚松等。皆於夏間開花。其雄花黃色如粉。卽通用之松花粉。實橢圓形。有鱗片。經年始熟。根間分泌液汁。在土不朽。謂之松脂。可以燃。藥料中之松香。用此製成。材木供用至繁。普通所見者以赤松為多。其供食之松子仁。則海松之實也。別一種皮色青白如傅粉者。俗稱白皮松。為觀賞之品。
    - 松為常綠喬木。孔子有後彫之稱。見（論語）。故喻人節堅及多壽皆稱之。如貞松、喬松之類。

## 板

- 補綰切(Pan)上聲
    - 片木也。
    - 物之薄片皆曰板。如銅板、鐵板。古人稱笏曰手板。詔書曰詔板。亦此義。
    - 板板。反側也。詩大雅板、蕩二篇。因周室大壞而作。蕩謂蕩無法紀也。故言國家多亂曰板蕩。
    - 俗謂不活動曰板。如呆板、古板。
    - 書之板片曰板。如原板、翻板。
    - 拍板。樂器。歌曲以為節奏。故節奏曰板。如腔板、板眼。
    - 笞謂之板、俗稱小板子。刑具之一種也。
    - ［解字］本作版。

## 枇

- 音皮(P'i)上聲
    - 枇杷。果名。詳「杷」。

## 枉

- 讀如汪(Wang)上聲
    - 邪曲也。如言枉道。
    - 屈也。如言冤枉。
    - 曲就曰枉。如言枉顧、枉駕。
    - 勞而無功亦曰枉。如言枉費精神。

## 枋

- 音方(Fang)平聲
    - 木名。蘇枋木省稱蘇木。產於印度。高五六丈。莖有剌。花黃。以其榦煎汁。可為紅色染料。下等物品多用此染之。

## 枌

- 音焚(Fen)平聲
    - 木名。榆類之一種。皮白。古人立社。各樹其土所宜之木。故漢豐邑東有枌榆社。見（漢書）。後沿稱鄉里為枌榆。猶桑梓之義。

## ■

- 音南(Nan)平聲
    - 木名。或作柟。俗通作楠。產於黔蜀諸山。高者十餘丈。葉長橢圓形。其材堅密芳香、為梁棟器物皆佳。色赤者堅。白者■。

## 析

- 音錫(Si)入聲
    - 分也。如離析分散也。
    - 破木也。如析薪。
    - 剖析也。如言析疑問難。
    - ［解字］俗亦作■。非。

## 枑

- 音護(Hu)去聲
    - 梐枑。交互其木以為遮闌也。漢以後謂之行馬。

## 枕

- 讀如斟(Chen)上聲
    - 臥時薦首之具也。

- 至蔭切去聲
    - 以首枕物曰枕。（論語）曲肱而枕之。
    - 臨也。如臨河曰枕河。

## 林

- 音臨(Lin)平聲
    - 平土有叢木曰林。如言森林。
    - 凡叢集之地皆曰林。如儒林、藝林。
    - 眾盛也。如眾物駢立曰林立。

## 枘

- 音芮(Jui)去聲
    - 刻木端以入鑿也。謂木柄之入孔處。（楚辭）「圓鑿而方枘兮。吾固知其齟齬而難入。」今亦謂不相投合曰鑿枘。

## 枚

- 音梅(Mei)平聲
    - ■也。物一■亦曰一枚。（書）「枚卜功臣」。謂一一卜之也。後世任用宰相曰枚卜。本此。
    - 銜枚。狀如箸。口橫銜之。以結於項。所以止囂。古行軍多用之。如銜枚疾走。謂不使敵知也。果

- 古火切(Kuo)上聲
    - 木實也。今統謂植物所結之實皆曰果。
    - 決也。有膽識能決斷曰果敢。
    - 驗也。事之已驗者曰果然如此。
    - 究竟也。事之結局曰結果。又釋氏言因果。猶言原因究竟也。
    - 飽也。如果腹。謂飽其腹也。

## 枝

- 音支(Chih)平聲
    - 柯也。木別生條也。事有別情曰枝節、亦此義。凡由一體分出者皆曰枝。如稱皇族曰金枝玉葉。是也。
    - 榦枝。通作干支。謂十天干、十二地支。以樹木之榦及枝為喻也。

- 音奇(Ch'i)平聲
    - 枝指。多指也。見（莊子）。

## 枯

- 酷烏切(K'u)平聲
    - 槁也。植物不榮曰枯。俗亦謂身世之富貴與貧賤曰榮枯。
    - 乾也。如淚竭曰淚枯。形容瘦瘠曰枯槁。
    - 肢體不仁曰偏枯。猶言偏廢也。今亦謂事不均平曰偏枯。
    - 不腴潤曰枯。如言搜索枯腸。猶言空盡無物也。又文詞不典贍曰枯寂。

## 枰

- 音平(P'ing)平聲
    - 博局也。
    - 今通稱碁局曰枰。棋一局亦曰枰。

## 枲

- 音屣(Si)上聲
    - 牡麻也。為大麻之不結實者。（爾雅翼）「有實為苴。無實為枲。」參看「麻」。下本■■。不■木。■。匹刃切。

## 枳

- 音紙(Chih)上聲
    - 木名。高六七尺。葉長卵形。秋間實熟。初採者為枳實。皮厚中實。晚採者為枳殼。皮薄中虛。並為藥用。

## 枴

- 讀如怪(Kuai)上聲亦讀如寡(Kua)
    - 老人杖也。

## 枵

- 音囂(Hsiao)平聲
    - 木根空也。
    - 虛也。凡物饑耗曰枵。人饑曰枵腹。如謂辦事而無酬報曰枵腹從公。

## 架

- 音駕(Chia)去聲
    - 庋物之器。如言衣架、書架。物之有架者以架計數。如煙火之類。
    - 間架也。架木為屋。所立兩木之距離。俗謂之一架。
    - 加於其上曰架。如言疊■架屋。又憑空構造亦曰架。如言架詞誣控。

## 枷

- 音加(Chia)平聲
    - 獄具。項械也。舊制以乾木為之。長三尺。徑二尺九寸。重二十五斤。
    - 連枷。打穀具也。亦作耞。

## 枸

- 音矩(Chu)上聲
    - 木名。其榦高大如白楊。子長數寸。噉之甘美。

- 讀如苟(Kou)上聲
    - 枸杞。木名。高三尺餘。葉長橢圓形。花淡紫。實卵形色赤。謂之枸杞子。其根之皮。名地骨皮。皆入藥。

## 枹

- 音孚(Fu)又音浮並平聲
    - 擊鼓杖也。古用鼓為進兵之號。故謂清宴無戰事曰枹鼓不鳴。

- 音包(Pao)平聲
    - 喬木名。葉背有白色軟毛甚多。春日開花。黃褐色。實橢圓。有■狀物包之。其材可為薪炭。

## 枻

- 音曳(I)去聲
    - 楫也。如鼓枻而去。見（楚辭）。亦作■。

## 柿

- 音士(Shih)上聲
    - 果木名。葉卵形而尖。實圓。未熟時味澀。熟則味甘。色紅。供食。去其皮。壓扁曝乾之。謂之柿餅。由澀柿取汁。可作柿漆。為製傘等用。
    - ［解字］本作■。或作■。俗沿作柿。與■異。■音肺。木片也。

## 柁

- 鐸我切(To)上聲
    - 設於船尾。所以正船使不旋轉也。
    - ［解字］別作舵。

## 柄

- 讀如兵(Ping)去聲
    - 柯也。物之柄也。物之有把者。一件亦謂之一柄。
    - 權也。如政權亦曰政柄。

## 柎

- 音膚(Fu)平聲
    - 欄足也。
    - 化萼之房曰柎。

## 柏

- 音百(Pe)入聲
    - 扁柏。喬木名。高數丈。葉小如鱗。與莖密接。實如毯。質理緻密、供器具之用。
    - 側柏。灌木名。高六七尺至丈餘。葉類扁柏。實稍似菱形。
    - 檜柏。俗稱子孫柏。有針狀小葉雜於鱗片葉中。實球形。與側柏同為觀賞品。

## 某

- 讀如謀(Mou)上聲
    - 代名詞。凡言人與事物。不實指其名。皆曰某。

## 柑

- 音甘(Kan)平聲
    - 果木名。產於閩廣。葉長卵形。花五瓣色白。初冬實熟。扁圓。黃赤色。多液味甘。俗稱密橘。

## 柒
    - 俗漆字。
    - 借為數目七字。

## 染

- 音冉(Jan)上聲
    - 染采色也。以水和采色浸布帛其中曰染。圖畫著色曰渲染。
    - 凡漸漬其中皆曰染。如沾染、習染。
    - 疾病延及他人曰傳染。
    - ［解字］上右從八九之九。俗加點作丸。誤。

## 柔

- 如尤切(Jou)平聲
    - 剛之反。弱也。和婉也。如柔軟、柔順。
    - 服也。安之也。如言柔遠能邇。謂使遠人柔服也。

## 柘

- 音蔗(Cheh)去聲
    - 木名。產於北地。榦直。葉厚而尖。稍硬於桑葉。亦可飼蠶。實如桑葚而圓。
    - 柘枝。舞名。樂譜有柘枝曲。舞因曲而得名。一說本北魏拓拔之名。易拓為柘。易拔為枝。見（瑣碎錄）。

## 柙

- 音狎(Hsia)入聲
    - 檻也。所以閑猛獸。（論語）虎兕出於柙。

## 柚

- 音右(You)去聲
    - 果木名。葉長卵形。花五瓣色白。初冬實熟。扁圓而大。皮粗厚。色黃。味甘酸。

- 音逐(Chu)入聲
    - 杼柚。織具也。杼受經。柚受緯。

## 柜

- 音舉(Chu)上聲
    - 本木名。今吳中方言亦稱櫃為柜。讀如巨。

## 柝

- 音託(T'o)入聲
    - 夜行所擊。以警盜也。

## 柞

- 音昨(Tso)入聲
    - 木名。葉小有細齒。光滑而堅韌。榦及葉腋皆有針剌。經冬不凋。可作梳。

## 柢

- 音邸(Ti)上聲
    - 木之根也。言事物之堅牢。曰深根固柢。謂如樹木之難拔也。見（莊子）。亦讀去聲。

## 查

- 岑牙切(Ch'a)平聲
    - 水中浮木也。通作槎。
    - 考察也。檢點也。如調查、盤查。

- 菑鴉切(Cha)平聲
    - 與樝同。果名。山樝之樝俗通作查。作作柤。

## 柩

- 音舊(Chiu)去聲
    - 棺也。有尸謂之柩。

## 柬

- 音簡(Chien)上聲
    - 分別簡之也。今別作揀。
    - 與簡同。今人稱信札曰柬。名剌亦曰柬。

## 柮

- 都忽切(Tu)入聲
    - 榾柮。木頭也。

## 柯

- 音歌(Ke)平聲
    - 斧柄。（詩）「伐柯如何。匪斧不克。取妻如何。匪媒不得。」故後世謂為媒妁曰執柯。又（孔子龜山操）。「手無斧柯。如龜山何。」喻季氏蔽君。如龜山蔽魯。身無政柄。不能誅之也。後沿謂事權曰斧柯。本此。
    - 草木之枝莖皆曰柯。如言金柯玉葉。草木一株亦曰一柯。唐淳于棼夢入槐安國。領南柯郡。乃宅南古槐上蟻穴也。見（異聞錄）。今謂夢境曰南柯。本此。

## 柰

- 讀如耐(Nai)去聲
    - 果名。俗通稱蘋果。產於北。方高丈餘。花葉皆似林檎。實較大。徑二三寸。味甘美。
    - 茉莉花亦名柰花。那也。柰何也。今通作奈。

## 柱

- 讀如往(Chu)上聲
    - 楹也。所以承棟宇者。又立竿於平地亦曰柱。後漢馬援至交趾。立銅柱為漢極界、是也。舊稱重臣曰柱石。謂國家所賴。如屋之礎柱。又支持危局曰中流砥柱。砥柱。山名。在河南陝縣。河水分流。包山而過。山在中流如柱也。
    - 箏瑟上所以架弦者曰柱。一弦一柱。可以移動上下。使弦鬆緊以調音節者。俗稱弦馬。故謂作事板滯曰膠柱鼓瑟。見（史記趙奢傳）。

- 音駐去聲
    - 支持也。

## 柳

- 讀如留(Liu)上聲
    - 木名。高三四丈。枝細長下垂。去其皮可編什器。如筐筥之屬。花深紫。實熟絮出如白絨。參看「楊」。
    - 星名。二十八宿之一。

## 柴

- 岑崖切(Ch'ai)平聲
    - 小木散材。供炊爨之用者也。
    - 燔柴曰柴。（書）「至于岱宗。柴。望秩於山川。」謂祭時積柴其上而燔之也。今以枯草供爨亦曰柴。如俗言稻柴、茅柴之類。又編草為門曰柴門。

## 柵

- 音策(Ts'e)入聲又音訕(Shan)去聲義同
    - 豎竹木為關塞。以阻行人者。俗稱柵門。

## 柷

- 音祝(Chu)入聲
    - 樂器也。狀如木櫃。樂之初。擊柷以作之。樂之末。戛敔以止之。

## 栓

- 疏專切(Shuan)平聲
    - 木釘也。所以楔門使不開亦曰栓。俗稱門閂、是也。
    - 俗謂瓶塞曰栓。

## 栖

- 音西(Si)平聲
    - 鳥宿曰栖。
    - 凡物止息皆曰栖。如稱遊息曰栖遲。
    - 栖栖。猶皇皇也。或作棲。

## 栗

- 吏逸切(Li)入聲
    - 木名。高四五丈。葉形如箭鏃。實有苞。生剌如蝟毛。一苞或單或雙或三四。仁淡黃色。可食。其材堅緻。可以製器。或為薪炭。其一種實小而單仁者為栗之原種。古稱芧栗。訛作茅栗。俗謂之橡栗。因與橡實相似也。
    - 謹敬也。懼也。（論語）使民戰栗。
    - 堅也。栗木最堅。故物之堅緻者曰縝栗。

## 栝

- 音括(Kua)入聲
    - 木名。卽檜也。
    - ［解字］右上■千百之千。與口舌字■干者異。本作■。

## 枅

- 音雞(Chi)又音堅(Chien)並平聲
    - 屋櫨也。柱上橫木承棟者。

## 校

- 音教(Chiao)去聲
    - 連木為械以梏囚者。見（易經）。
    - 相角也。如考試曰考校。不爭辯曰不與校論。
    - 計數曰校。如檢點事物曰檢校。
    - 攷訂書籍曰校。如校勘、校對。皆訂正書籍中之錯誤也。

- 音效(Hsiao)去聲
    - 學名。（孟子）「夏曰校」。今亦稱曰學校。
    - 支木為闌格以養馬曰校。
    - 軍部有闌格者亦曰校。校者營壘之稱。故軍之一部為一校。漢有校尉官。今陸軍有上校、中校、少校。本此。

## 栨

- 音次(Tz'u)去聲
    - 楣栨也。今稱門窗上下闌亦曰檻栨。

## 栩

- 音詡(Hsu)上聲
    - 木名。卽櫟也。詳「櫟」。
    - 栩栩。喜貌。見（莊子）。謂圖畫之像生曰栩栩欲活。

## 株

- 竹紆切(Chu)平聲
    - 木身在土曰根。在土上曰株。宋田父見兔觸株而死。因輟耕守株。冀復得兔。見（韓非子）。故謂膠執成見曰守株待兔。
    - 樹數曰株。一本皆曰一株。
    - 罪相連及曰株連。以一人之罪而牽及同黨。猶伐木者根株相及。古人所謂瓜蔓抄、是也。

## 栱

- 音拱(Kung)上聲
    - 斗栱。梁上短柱也。亦作枓栱。

## 栲

- 音考(K'ao)上聲
    - 栲栳。盛物器也。屈竹或編柳條為之。

## 栳

- 音老(Lao)上聲
    - 栲栳。詳「栲」。

## 栴

- 音旃(Chan)平聲
    - 栴檀。木名。卽檀香。

## 核

- 音覈(He)又胡兀切並入聲
    - 果實中堅硬之質。保護內部之種子者曰核。
    - 殽也。非穀實而食之曰殽核。豆實曰殽。籩實曰核。
    - ■核。猶言苛刻也。見（莊子）。
    - 綜核。謂檢核成數。求得其實也。如言核算、核實之類。並與覈通。

## 根

- 歌恩切(Ken)平聲
    - 植物莖榦最下部分。吸收養分之處也。
    - 物之下部皆曰根。如舌本曰舌根。
    - 事之由以發生者曰根。如善根、性根。言之無稽者曰無根之談。
    - 佛家謂眼耳鼻舌心意為六根。如言六根清淨。見（楞嚴經）。
    - 代數二次式以上。未知之數曰根。如方程式之方根是也。

## 格

- 讀如革(Ke)入聲
    - 正也。（孟子）惟大人為能格君心之非。
    - 以誠意服人亦曰格。如感格。謂感動之也。
    - 窮究也。（大學）「致知在格物」。故舊謂研究理化之學曰格致。
    - 抵觸也。如言格■、格殺。又力不相敵曰不格。
    - 法式也。事之程式曰格。合其程曰及格。
    - 分量也。如辦事之經驗閱歷曰資格。
    - 庋架也。如書架一層曰一格。
    - 方罫也。書紙為界。為作字大小之標準。曰格。如每字分為九部曰九宮格。

- 音各入聲
    - 沮也。如言事格不行。謂寢其議也。又不相入也。如言扞格不通。格格不入之類。

## 栽

- 音哉(Tsai)平聲
    - 種也。草本之殖曰栽。（中庸）「故栽者培之」。今謂作育人材曰栽培。

## 桀

- 音傑(Chieh)入聲
    - 諡法。賊人多殺曰桀。夏之末王曰夏桀。
    - 傑出之傑。古亦作桀。

## 桁

- 音衡(Heng)平聲
    - 屋桁。屋橫木也。

- 音杭(Hang)平聲
    - 械也。大械曰桁。如言桁楊相望。謂罪人之多也。
    - 與航同。浮橋也。溫嶠討王。敦燒朱雀桁。見（晉畫）。

- 音航去聲
    - 衣架也。

## 桂

- 古惠切(Kuei)去聲
    - 木名。有數

- 種。肉桂。葉如箭鏃。有大脈三條。質厚有光。皮多脂。乾後半卷。嫩枝之。皮謂之桂枝。筒桂。葉圓而端尖。皮薄。卷如竹筒。產於廣西。供藥用。故廣西省曰桂省。以產桂得名也。巖桂。卽木犀。其花之白者名曰銀桂。黃者曰金桂。赤者名丹桂。舊俗謂月中黑影為蟾兔及桂。科舉時代。鄉試中式。謂之蟾宮折桂。試期在八月。正中秋月滿及桂花初放之時也。

## 桃

- 駝放切(T'ao)平聲
    - 果木名。葉狹長。季春開花。多出紅色。其千葉者俗稱碧桃。有紅白各色。極美麗。故喻美貌者曰桃腮、桃靨。詩詞中常用之。實夏熟。形圓而微尖、其扁者俗稱蟠桃。相傳西王母以桃實遺漢武帝。有三千年一結實之語。見（漢武內傳）。今祝壽者多稱之。又古人謂桃枝可除不祥。故舊俗飾門用桃符。今歲首所貼春聯。猶沿此稱。唐狄仁傑好薦賢。有天下桃李皆在公門之稱。見（通鑑）。今稱門下曰門牆桃李。本此。
    - 桃夭。詩周南篇名。言婚姻之正。後以為女子出嫁之稱。以詩中有之子于歸句也。
    - 晉陶潛有桃花源記。言秦人之避世者。今謂隱居者有世外桃源之稱。本此。
    - 古人有經薄桃花之說。相沿稱女子之不貞者。今星命家所謂桃花星。亦此義。
    - 餘桃。衛彌子瑕故事。食桃而甘。以噉衛君。見（韓非子）。後用為男寵之喻。

## 桄

- 讀如光(Kuang)去聲
    - 織機之橫木也。又梯之橫木亦日桄。故喻事物之基礎曰初桄。

- 音光平聲
    - 桄榔。木名。產於熱帶之地。高五六丈。葉以多數小葉合成。榦之中心有粉。赤黃色。可作餅餌。

## 桅

- 音危(Wei)平聲
    - 船檣也。卽懸帆之竿。

## 框

- 音匡(K'uang)平聲
    - 門檔。古借用匡。嵌於壁間以裝置門者。裝置窗牖者亦謂之框。今謂器物之邊多曰框。如鏡框之類。

## 案

- 音按(An)去聲
    - 几屬。所以■者。今通謂几桌皆曰案。
    - 食器也。卽古■字。舉案齊眉。為後漢梁鴻妻故事。見（後漢書）。
    - 考察也。著書者自發意見亦曰案。
    - 公家興除成例及獄訟論定者皆曰案。如公案、案卷。
    - 以手據之也。如撫劍曰案劍。
    - 次第也。如言案堵如故。見（史記）。
    - ［解字］第三義下均與按通。

## 桌

- 竹角切(Cho)入聲
    - 俗呼几案曰桌。
    - ［解字］木作卓。亦作棹。

## 桎

- 音質(Chih)入聲
    - 足械也。如桎梏。為外物所拘不能自由。亦曰桎梏。

## 桐

- 音同(T'ung)平聲
    - 木名。有數種。一為白桐。皮色粗白。葉大徑尺。實圓。材可為琴、及屋柱筐筥之屬。不生蟲蠹。一為梧桐。榦端直。葉為掌狀。果熟則裂開如葉。子生於其邊緣。可食。一為荏桐。亦曰油桐。其實圓大。可以榨油。卽桐油。一為海桐。皮有巨剌。亦曰剌桐。

## 桑

- 思岡切(Sang)平聲
    - 木名。葉可飼蠶。浙江舊湖州府境所植為良。枝榦低亞而葉肥大。謂之湖桑。各處農田所植。多取種於此。尋常野生者。榦高大而葉小。其材可製農具什器。皮可製紙。實謂之葚。熟則紫黑可食。詩鄭風有桑中篇。剌奔而作。故謂淫奔曰桑中之約。亦曰桑濮。濮謂濮上。紂令師延所作靡靡之音。師涓得之於濮水之上。所謂鄭衛之音。皆淫聲也。
    - 桑梓。謂鄉里。本詩經惟桑與梓。必恭敬止。謂父所植樹也。
    - 桑榆。謂日落近地平處。如言失之東隅。收之桑榆。見（後漢書馮異傳）。謂初行雖誤而能晚蓋也。今亦謂年老曰桑榆暮景。

## 桓

- 音丸(Huan)平聲
    - 古亭郵立木為表也。或四植、或二植、或一柱上四出。皆謂之桓。漢法亭表四角。建大木。貫以方板。名曰桓表。舊時縣所治兩邊各一。亦作華表。古墳墓上亦用之。
    - 桓桓。武貌。
    - 盤桓。難進貌。

## 桔

- 音結(Chieh)入聲
    - 桔梗。草名莖高尺餘。葉橢圓。花色紫或白。略似牽牛。莖根皆入藥。
    - 桔■。井上轆轤。所以汲水使易上也。
    - 俗借為橘字。

## ■

- 音舅(Chiu)上聲
    - 烏■。木名。葉圓而端尖。實亦圓。赤褐色。子榨為油。製燭多用之。

## 桫

- 音梭(So)平聲
    - 桫欏。木名。亦作娑羅。榦絕高。葉長卵形而尖。甚平滑。花淡黃。其材堅實。可為建築之用。

## ■

- 音沙(Sha)平聲
    - ■棠。木名。花赤。實味如李。無核。亦作沙棠。

## 桮

- 逋隈切(Pei)平聲
    - 飲器。今通作杯。（孟子）猶桮棬也。

## 桲

- 音勃(Pe)入聲
    - ■桲。果木名。產於關陝。高七八尺。葉卵形。背有毛。實似木瓜而小。形圓色黃。面有毛茸。芳香可食。

## 桴

- 音浮(Fu)平聲
    - 楣棟也。謂楣上之棟。俗稱二樑。
    - 擊鼓杖也。與枹同。

- 音敷平聲
    - 編竹木代舟也。（論語）乘桴浮於海。

## 桶

- 讀如通(T'ung)上聲
    - 木製方器也。古方斛謂之桶。桶容六升。今稱圓木器曰桶。

## 桷

- 音角(Chiue)入聲
    - 椽之方者曰桷。

## 桹

- 音郎(Lang)平聲
    - 桄榔。木名。或作桹。詳「恍」。
    - 漁人敺魚之物曰鳴桹。

## 梁

- 音良(Liang)平聲
    - 橋也。如地名有呂梁。以橋得名。故事物扼要處曰津梁。謂如橋梁賴以濟渡者也。又堰水為關孔以捕魚之處曰魚梁。
    - 屋梁也。橫持兩楹間者曰梁。俗亦作樑。
    - 物體隆起之部也。如人體有鼻梁、脊梁之類。器物之柄可以提者亦曰梁。如籃、盒之類。冠履上隆起處皆曰梁。如鞋子有雙梁、單梁。喪服之冠曰三梁冠、皆是。
    - 陸梁。亂走貌。見（揚雄甘泉賦）。又（莊子）「東西跳梁。不辟高下。」後亦謂盜寇竄突曰小醜跳梁。
    - 彊梁。崛強之義。彊梁者不得其死。見（金人銘）。
    - 朝代名。梁武帝蕭衍受齊禪為帝。國號梁（公元五〇二年）。凡四主五十五年。禪於陳。

- 梁太祖朱溫受唐禪為帝。國號梁。史稱後梁（公元九〇七年）。凡二主十六年。滅於後唐。
    - 國名。戰國七雄之一。卽魏也。因徙都大梁。故稱梁。
    - 古九州之一。今四川雲南貴州之地。

## 梃

- 音挺(T'ing)上聲
    - 一枝也。物之條直者。一枝亦曰一梃。
    - 杖也。猶言棍棒。（孟子）可使制梃以撻秦楚之堅甲利兵矣。

## 梅

- 模回切(Mei)平聲
    - 果木名。早春開花。色有紅白二種。白者萼綠色。亦謂之綠萼梅。葉後花而生。果實味酸。熟則色黃。（書）「若作和羹。爾惟鹽梅。」後世以調梅、和梅、稱宰相。本此。詩召南、摽有梅篇。言男女婚嫁及時也。後謂女子將嫁時曰摽梅。以此。
    - 節候名。初夏時東南濱海之地。因季候風方向。由西北改為東南。水蒸氣多而地面尚冷。故常溼潤多雨。適當梅熟之候。俗稱其時曰梅。字亦作霉。

## 梆

- 音邦(Pang)平聲
    - ■木背穿孔。官衙設之。為號召之節者也。或以竹筒為之。兩頭留節。旁穿小孔。擊之。如今巡更所用者。亦曰梆子。樂曲中秦腔。俗曰梆子腔。以擊竹為節。故名。

## 梏

- 讀如谷(Ku)入聲
    - 手械也。
    - 亂也。（孟子）「有梏亡之矣。梏之反覆。則其夜氣不足以存。」今謂人之天良喪泯曰夜氣梏亡。本此。

## 梐

- 音陛(Pi)上聲
    - 周梐。牢獄也。見（家語）。

## 梓

- 音子(Tzu)上聲
    - 木名。高丈餘葉類桐而小。花淡黃。木材為用甚廣。
    - 治木器曰梓。見（書梓材註）。俗亦謂篆刻文字於板曰梓。
    - 謂已所生之地曰桑梓。如梓鄉、梓里。本（詩經）。以梓桑為父所樹之木也。
    - 喻父子曰橋梓。見（尚書大傳）。因橋木高而仰。梓木卑而俯也。

## 梔

- 音支(Chih)平聲
    - 木名。其實為梔子。潰水可染黃色。亦供藥用。謂之山梔。
    - ［解字］本作■。

## 梗

- 歌冷切(Keng)上聲
    - 枝梗也。草木之枝莖皆曰梗。如貼梗海棠之類。萍有梗無根。浮水無著。故言人之飄泊曰萍梗。
    - 早木剌人為梗。如道路不通曰梗塞。謂荊棘塞路也。故阻撓其事曰作梗、梗令。又彊梗、頑梗、皆恃強不服從之義。
    - 事之大略曰梗概。謂如樹木中之榦枝也。

## 條

- 音迢(T'iao)平聲
    - 小枝也。如發枝曰抽條。太平之世。風不鳴條。雨不破塊。見（漢書）。條為枝之初生而挺直者。今謂花紋如直線曰柳條。身材長細曰苗條。皆此義。
    - 條理也。謂如枝條之長直而分明。如言有條不紊。見（詩經）。文章言論之條達、條暢。皆謂氣盛而有條理也。
    - 物之狹長者。其計數曰條。如魚一尾俗曰一條。又事之一項亦曰一條。故一一疏舉曰條奏、條陳、條約、條例、是也。
    - 蕭條。景象枯寂之義。謂如木葉黃落枝條蕭然也。

## 梟

- 讀如曉(Hsiao)平聲
    - 猛禽也。狀與角鴟同。而無毛角。晝潛洞穴。夜出捕食小鳥及鼠類。亦作鴞。梟食母。破鏡食父。見（漢書註）。破鏡。獸名。亦作獍。故今謂不孝之人曰梟獍。
    - 舊制有梟首之刑。謂斬首而懸之木上也。
    - 雄健也、如言梟傑、梟騎。
    - 梟盧。摴蒱采名。幺為梟。六為盧。
    - 俗謂販運私鹽者曰鹽梟。
    - ［解字］■鳥首在木上。無四點。

## 梠

- 音呂(Lu)上聲
    - 楣也。又楣、檐、櫺、皆謂之梠。

## 梢

- 師交切(Shao)平聲
    - 木末也。凡末尾皆謂之梢。如事之結局曰收梢。
    - 船柁尾曰梢。如謂舟子曰梢公。

## 梧

- 音吾(Wu)平聲
    - 梧桐。木名。詳「桐」。
    - 枝梧。猶言支持。亦作支吾。

- 音誤去聲
    - 魁梧。猶壯大也。

## 梭

- 蘇倭切(So)平聲
    - 織具。所以行緯者。因其頻煩往復。故謂往來督察曰梭巡。

## 梯

- 讀如體(T'i)平聲
    - 木階也。
    - 引伸為憑藉成事之意。如梯榮。梯亂。

## 械

- 系介切(Hsieh)去聲
    - 器械也。如兵器曰兵械。刑具桎梏之屬亦曰械。
    - 術之巧者曰械。（孟子）「為機械變詐之巧者」。今亦謂人之多詐曰機械百出。

## 梱

- 苦穩切(K'un)上聲
    - 門橛也。謂挾門兩旁之短限也。或作閫。

## 梲

- 音拙(Cho)入聲
    - 梁上短柱也。（論語）山節藻梲。

## 梳

- 音疏(Shu)平聲
    - 理髮也。如言梳粧、梳洗。
    - 櫛也。齒之疏者曰梳。密者曰篦。

## 梵

- 讀如帆(Fan)去聲
    - 淨行也。佛教以清淨為宗。故曰梵。如寺曰梵宮、僧曰梵眾、誦經曰梵唄、皆是。

## 桿

- 同杆。力學槓杆字通作桿。

## ■

- 音■(Li)平聲
    - 果名。葉卵形而尖。實圓。以產於河北之河間。山東之萊陽者。為最良。
    - 唐明皇知音律。選坐部伎子弟三百人。教於■園。號皇帝■園弟子。見（唐書）。後沿謂劇場曰■園。本此。
    - ［解字］俗作梨。

## 棄

- 音器(Ch'i)去聲
    - 捐也。如言人棄我取、前功盡棄之類。不自振作曰自暴自棄。見（孟子）。今亦謂屏絕諸事曰唾棄一切。
    - ［解字］上■■。中本■■。下■廾。承作棄。俗於中■世作棄。誤。古文作■。

## 棉

- 音眠(Mien)平聲
    - 植物名。與綿同。有草本木本二種。草本者。亦稱草棉。卽常用之棉花。古謂之吉貝。本產於印度。唐時其種始得入中國。莖高二尺許。葉掌狀分裂。實大如桃。熟則綻裂棉出。彈之為絮。紡之成紗。織之成布。子可榨油。木本者。亦稱木棉。產於閩廣熱地。高者七八丈。榦端直。春開紅花結實。中有棉飛散。色黃褐。狀如柳絮。可作裍褥。

## 棋

- 音其(Ch'i)平聲
    - 游戲之事。畫紙為方罫。縱橫各十九道。用黑白二種局。彼此環繞以制勝。通稱圍棋。卽古人之弈。相傳為帝堯所作。以教丹朱。今以為雅戲。如言琴棋書畫、是也。流俗所通行者為象棋。黑白各十六子。畫局布子。分兩曹如兩軍相爭勢。古謂之象戲。又彈■。為漢魏時盛行之游戲。漢成帝時。劉向仿蹙鞠之意為之。見（太平廣記）。今失傳。
    - ［解字］本作■、或作碁。

## 棍

- 讀如袞(Kun)上聲
    - 俗稱棒為棍。
    - 俗謂無賴之徒曰棍徒。如賭棍、訟棍。

## 棐

- 音菲(Fei)上聲
    - 輔也。
    - 木名。

- 與榧同。

## 棒

- 讀如旁(Pang)上聲
    - 木杖也。卽木棍之屬。本作棓。

## 棖

- 音橙(Ch'eng)平聲
    - 門楔也。門兩旁長木曰棖。

## 棗

- 音早(Tsao)上聲
    - 果木名。葉卵形。實有紅黑兩種。產於河北山東者。謂之北棗。產於浙江之金華者。謂之南棗。
    - ［解字］从朿。無中畫。俗从束。誤。

## 棘

- 音亟(Dhi)入聲
    - 灌木名。木堅心赤而多剌。易鉤人衣。行道者畏之。故險阻之地曰荊棘。如言荊天棘地。事之不易措手亦曰棘手。又科舉時代。稱鄉會試曰棘闈。
    - 古以三槐九棘。為三公九卿之位。見（周禮）。後世因沿用為大臣之稱。如棘卿。棘署。是也。
    - 急也。（詩）「棘人欒欒兮」。今居喪者自稱棘人。本此。
    - ［解字］■束與棗字同例。

## 棚

- 音彭(P'eng)平聲
    - 閣也。今謂架木以資覆蔽者曰棚。如天棚、帳棚、棚戶之類。
    - 舊陸軍編制。兵十四人謂之一棚。

## 棟

- 讀如東(Tung)去聲
    - 持屋內兩壁之最高柱。當屋脊者曰棟。俗謂之正樑。為屋中主要之件。故一室亦曰一棟。相連屋曰連棟。物之多者曰汗牛充棟。
    - 謂國家重臣曰棟樑。言為眾所依賴。如屋之有棟也。

## 棠

- 音唐(T'ang)平聲
    - 木名。有赤白二種。赤者木理堅韌。古以作弓幹。白者其實可食。（詩）「蔽芾甘棠」。言召伯聽訟其下。後人留為去思也。後謂地方長官之遺愛曰甘棠、召棠、本此。參看「杜」。
    - 沙棠。木名。其材可為舟。

## 棣

- 音第(Ti)去聲
    - 常棣。唐棣。皆木名。常棣實如櫻桃而圓。有微毛。頗酸。初夏熟。北人呼為棠李子。唐棣卽郁李。多生田塍上。高五六尺。夏季結實。似櫻桃。色紫赤。味酸。
    - 與弟通。（詩序）「常棣。燕兄弟也。」故俗借用為弟子。

## 棧

- 讀如讒(Chan)上聲亦讀去聲
    - 閣木為路曰棧道。謂山險之地。旁鑿巖石。架木為梁。以通人行也。
    - 今屯積貨物及留宿客商者。亦曰棧。如貨棧、客棧。

- 音翦(Tsien)上聲、編木為柵以養牲畜者。如馬棧、羊棧。

## 棨

- 音啓(Ch'i)上聲
    - 有衣之戟。古者王公以下儀仗中用之。使吏執以前驅。為傳信之物者也。其衣以赤油之繒為之。故亦曰油戟。或曰棨戟。謂貴顯者來曰棨戟遙臨。指其儀從而言也。

## 棫

- 音域(Yu)入聲
    - 叢生小木。一名白桵。莖葉多細剌。黃花黑實。

## 棬

- 音圈(Ch'uan)平聲
    - 屈木盂也。（孟子）子能順杞柳之性而以為桮棬乎。

## 森

- 音深(Shen)平聲
    - 木多貌。如森林。氣象黯淡曰蕭森、陰森。謂如在森林之中。暗不見天日也。
    - 盛也。如森立、森起。謂不止一人一物也。

## 棲

- 息醫切(Si)平聲
    - 息也。與栖同。棲遲。謂游息也。
    - ■也。（孟子）二嫂使治朕棲。
    - 棲棲。簡閱車馬貌。見（詩經）。

## 棵

- 音顆(K'e)上聲
    - 俗稱樹木一株為一棵。

## 棹

- 稚效切(Chao)去聲
    - 與櫂同。如歸舟曰歸棹。

- 音卓(Cho)入聲
    - 與卓、桌、■、並通。几案之屬。

## 棺

- 音官(Kuan)平聲
    - 所以斂屍者。如言蓋棺論定。謂死後則一生之善惡可定也。

- 音貫去聲
    - 棺斂之也。

## 棼

- 音汾(Fen)平聲
    - 短梁也。
    - 亂也。（左傳）猶治絲而棼之也。

## ■

- 音郭(Kuo)入聲
    - 外棺也。
    - ［解字］亦作槨。

## ■

- 與■同。小盂也。俗通作碗。

## 椅

- 音犄(I)平聲
    - 木名。高二丈餘。葉有長柄。初夏開黃花。纍纍下垂。實略似天燭。色紅或赭。

- 音倚上聲
    - 椅子。坐具後有倚者。本作倚。

## 栟

- 音并(Ping)平聲
    - 栟櫚、木名、卽■櫚。

## 椇

- 音矩(Chu)上聲
    - 木名。實狀如雞爪。長寸許。味甘如蜜。又曰木蜜。

## 植

- 音直(Chih)入聲
    - 根生之屬曰植。如百穀草木謂之植物。
    - 種也。如栽種曰種植。
    - 樹立也。又倚也。（論語）植其杖而芸。
    - 凡建設之、興盛之、皆曰植。如封植子弟、培植人材之類。

## 椎

- 除為切(Ch'ui)平聲亦讀如隹(Chui)
    - 擊也。又擊物之具。亦作槌。
    - 遲鈍也。如椎樸、椎魯。猶俗言笨相。

## 椏

- 音鴉(Ya)平聲
    - 木椏杈也。謂樹木歧出之處。亦作枒。

## 椐

- 音居(Chu)平聲
    - 木名。一名靈壽木。節中腫。可作杖。謂之靈壽杖。
    - 今借用為櫸木之櫸。讀去聲。

## 椒

- 音蕉(Tsiao)平聲
    - 木名。似茱萸。有針剌。葉堅而澤。其實香。俗稱花椒。（詩）「椒聊之寶。繁衍盈升。」故相沿為子孫眾盛之喻。古時歲首。飲椒酒。謂之椒盤。又宮禁中用椒塗壁。取其香而溫暖。且吉祥也。漢時皇后稱椒房。見（漢官儀）。後世皇親國戚皆稱椒房之親。本此。
    - 草名。蔓生。實圓味辣。產南洋各島。俗稱胡椒。又蔬類之番椒。屬茄科。實味甚辣。俗稱辣椒。
    - 山頂曰椒。

## 椓

- 音琢(Cho)入聲
    - 擊也。
    - 去陰之刑。卽宮刑也。見（書經）。故奄人古亦稱椓。

## 椰

- 音耶(Yeh)平聲
    - 木名。亦作■。生於熱帶地。高五六丈。直立似■櫚。實長尺許。通稱椰子。瓤如凝雪。核大約三寸。中空有清液。甘美類牛乳。謂之椰子漿。

## 椳

- 音隈(Wei)平聲
    - 門樞也。

## ■

- 租翁切(Tsung)平聲
    - ■櫚。木名。榦高一二丈。旁無枝。葉分裂為掌狀。葉柄根部有毛。重疊裹之。謂之■。可製繩帚雨衣之屬。
    - ［解字］右■兇■■。俗作■誤。

## 椷

- 音緘(Chien)平聲
    - 篋也。
    - 今謂信封曰椷。信一封曰一椷。猶言一函也。

## 椸

- 音移(I)平聲
    - 衣架也。

## 椹

- 音砧(Chen)平聲
    - 斫木櫍也。

- 與葚同。桑實也。

## 椽

- 音傳(Ch'uan)平聲
    - 榱也。屋桷也。圓曰椽。方曰桷。

## 椿

- 音春(Ch'un)平聲
    - 木名。高三四丈。葉頗大。嫩時色紅。香甘可食。俗名香椿。其材堅實。可為器具。（莊子）「上古有大椿者。以八千歲為春。八千歲為秋。」今祝人壽考多用此語。又稱父曰椿庭。以椿有壽考之徵。猶言老人也。

## 楂

- 岑牙切(Ch'a)平聲
    - 與槎通。本作查。楂楂。鵲聲。

## 楊

- 音陽(Yang)平聲
    - 木名。與柳相似。惟柳枝下垂。楊枝上挺。以此為別。其一種名水楊者卽蒲柳。葉枝短而硬。果實上亦有白絮如柳。古人所稱之楊。多指此。俗與柳合稱為楊柳、非。又白楊。葉卵形而尖。材堅直。可為梁棟。火柴之木梗。皆用此製。

## 楓

- 音風(Feng)平聲
    - 木名。榦高丈餘。葉掌狀分裂。經秋而紅。頗美麗。春間開花。叢集為圓狀。漢宮中多植楓。故後世稱宮禁曰楓宸、楓陛、本此。

## 楔

- 音屑(Sieh)入聲
    - 棖也。門兩旁木柱。今用物支撐之皆曰楔。
    - 力學助力器之一種。亦名尖劈。巴比倫有楔形文字。上平下銳。如尖劈形。故名。
    - 以物出物曰楔。如小說之引端曰楔子。謂以此事楔出彼事也。

## 楘

- 音木(Mu)入聲
    - 車輈之飾。以皮束之也。如五楘。謂輈上分束五處也。

## 楙

- 音茂(Mon)去聲
    - 古茂字。木盛也。果木名。木瓜也。

## 楚

- 聲如粗(Ch'u)上聲
    - 叢生之小木。荊屬也。夏楚。小杖。教者所用。以撻犯禮者。見（禮樂記）。楚卽荊條。故撻笞人亦曰夏楚。
    - 鮮明貌。衣冠端整曰齊楚。事之明白者亦曰清楚。如債務之言一併歸楚。是也。
    - 痛也。如酸楚、苦楚。謂如在荊棘之內也。
    - 國名。周成王封熊釋於楚。居丹陽。在今湖北秭歸縣。春秋戰國時。奄有今兩湖江浙及河南南部。後為秦所滅。

- 五代時馬殷居長沙。奄有湖南及廣西東部。稱楚國王。為南唐所滅。
    - 今統稱湖南湖北曰楚。

## 楛

- 音戶(Hu)上聲
    - 木名。似荊而赤。莖似蓍。古以為矢榦。
    - 器物濫惡曰楛。讀如苦。

## 楝

- 音鍊(Lien)去聲
    - 木名。高丈餘。葉以多數小葉合成。實橢圓如小鈴。熟則色黃。俗名金鈴子。

## 楞

- 音崚(Leng)平聲
    - 與稜同。俗稱蚶子曰瓦楞子。以形作瓦稜也。
    - 楞嚴。釋氏經名。

## 榆

- 音俞(Yu)平聲
    - 木名。高八九丈。皮褐色。可剝脫。葉橢圓形。花後結實。周圍果皮伸長如鳥翅。舊稱榆莢。以其形扁圓。又謂之榆錢。

## 楢

- 音由(You)平聲
    - 柔木也。

## 楣

- 音眉(Mei)平聲
    - （爾雅）「楣謂之梁」。卽俗所稱之二梁。今謂門上橫梁曰楣。如今稱人之門第曰門楣。謂以門之大小。別其門望之高下也。

## 楨

- 音貞(Cheng)平聲
    - 楨榦。築牆所立之木。當牆之兩端者曰楨。
    - 根本之義。如稱重臣曰國之楨榦、是也。

## 楦

- 音宣(Hsuan)去聲
    - 履中模範也。
    - ［解字］本作楥。

## 楫

- 音接(Tsieh)又音集(Tsi)並入聲
    - 行舟具。俗謂之槳。

## 楬

- 音竭(Chieh)入聲
    - 用小木樁以表識事物也。

- 乞瞎切入聲
    - 止樂器也。敔之別名。

## 業

- 逆怯切(Yeh)入聲
    - 古人記數之物。刻木為鋸齒。以記日行之事者也。一事畢。則去一刻。事俱畢。則盡去之。謂之修業。今學校中修業、畢業、本此。引伸之凡事皆曰業。如學業、職業。又田產亦曰業。如家業、產業。
    - 為其事曰業。如業農。業儒之類
    - 既事曰業。如言業已如此ｏ
    - 危懼貌。如言兢兢業業。
    - 釋氏謂惡因曰業。如口業、業障。

## 楮

- 音褚(Ch'u)上聲
    - 木名。高丈餘。葉絕類桑而粗。皮有斑紋。為製紙之原料。如言楮墨難盡。謂紙短不能盡述也。又紙幣亦曰楮。俗亦謂焚化之錠帛曰冥桔。

## 極

- 傑弋切(Chi)入聲
    - 屋脊之棟也。今謂事物最高最甚皆曰極。本此。又天地未分以前曰太極。君位曰皇極。卽位曰登極。皆至高無上之義。
    - 南北極也。地球依一定軸自轉。其兩端各距赤道九十度之處。亙古不動。為南北極。指於天空則為天空南北極。皆簡稱曰極。如近極勾陳星。謂之極星。
    - 窮盡曰極。如對於父母曰罔極之恩。見（詩經）。又至盡而無餘之詞。如極言其利、極言其弊之類。
    - 疲倦也。小有不適曰小極。

## 楷

- 音皆(Chieh)平聲
    - 木名。兗州孔林有之。高四丈五尺。園一丈。枯而不朽。相傳為子貢手植。見（山東通志）。

- 讀如揩(K'ai)上聲
    - 模也。法式也。
    - 楷書也。別於草書而言。今通行真字皆曰楷。

## 楸

- 音秋(Ts'iu)平聲
    - 木名。榦直上聳。葉似桐五尖。結實成莢。長尺餘下垂。其材可為棋局。故棋局亦曰楸枰。

## 楹

- 音盈(Ying)平聲
    - 柱也。計屋之間數曰幾楹。

## 榑

- 音扶(Fu)平聲
    - 榑桑。神木。今通作扶。

## 榔

- 音郎(Lang)平聲亦讀上聲
    - 檳榔。木名。詳「檳」。
    - 桄榔。木名。詳「桄」。

## 榕

- 音容(Yung)平聲
    - 木名。產於閩廣熱地。榦既生枝。枝復在根。下垂至地。又為榦。故其蔭極大。葉橢圓平滑。花與實均似無花果。
    - 福建福州市亦稱榕城。簡稱為榕。

## 穀

- 音谷(Ku)入聲
    - 木名。亦作構。略似楮。惟葉深裂更粗糙。實熟色紅。皮灰白。為製紙之原料。

## 榛

- 音臻(Chen)平聲
    - 木名。葉有細齒。其實入苞。一苞一實。仁白而圓。謂之榛子。
    - 梗塞。蕪穢之貌。如榛狉、榛莽、皆是。

## 榜

- 布孟切(Peng)去聲
    - 進船也。故謂舟人為榜人。
    - 笞也。如刑杖曰榜掠。

- 讀如幫(Pang)上聲
    - 揭示也。凡取士題名、選官次第、公舉議員、開列姓名以告眾人者。皆曰榜。今謂彼此揄揚曰互相標榜。亦暴示於眾之義。

## 榤

- 音傑(Chien)入聲
    - 杙也。

## 榦

- 音幹(Kan)去聲
    - 建牆耑木也。如楨榦。詳「楨」。
    - 樹木旁生曰枝。本根曰榦。
    - 井闌也。亦讀若韓。
    - ［解字］右上本■入。今通作■人。

## 榧

- 音匪(Fei)上聲
    - 木名。略似杉。俗稱為野杉。實大如棗。核兩端皆尖。仁可食。並製油為燈用。

## 榨

- 音詐(Cha)去聲
    - 榨■。用以擠壓。使物汁流出之器。製油製酒多用之。

## 榫

- 音隼(Sun)上聲
    - 剡木入竅也。俗謂之榫頭。亦作筍頭。

## 榭

- 音謝(Sieh)去聲
    - 臺有屋曰榭。又土高曰臺。有木曰榭。

## 榮

- 音營(Yung)平聲
    - 屋檐之兩頭上起者為榮。亦名屋翼。
    - 枯之反。草木茂盛曰榮。
    - 辱之反。有聲聞名譽也。如榮耀、榮華。
    - 榮衛。血氣也。血為榮。氣為衛。

## 榱

- 音衰(Shuai)亦讀如揣(Ch'uai)平聲
    - 屋椽。如棟折榱崩。謂屋傾倒也。

## 榷

- 音覺(Chiue)入聲
    - 水上橫木所以渡者。猶言獨木橋。
    - 征稅法也。如官造物專賣之類。漢武帝初榷酒酤。謂禁民酤釀。獨官開置。如設榷獨取利也。

## 榻

- 他臘切(T'a)入聲
    - ■狹而長者謂之榻。

## 榼

- 音磕(K'e)入聲
    - 酒器也。

## 槁

- 可襖切(K'ao)上聲
    - 本作■。枯也。

## 槃

- 音盤(P'an)平聲
    - 木盤也。亦作柈。
    - 樂也。卽盤桓之義。見（詩考槃箋）。

## ■

- 音革(Ke)入聲
    - 大車軛也。

- 與肴核之核同。

## 槊

- 音朔(Shuo)入聲
    - 矛也。矛長丈八曰槊。
    - ［解字］亦作■。

## 構

- 音遘(Kou)去聲
    - 架屋也。子承父業曰肯堂肯構。見（書經）。今構造字俗訛作搆非。
    - 成也。附會以成之亦曰構。如設計害人曰構陷。

## 槌

- 音椎(Chui)平聲
    - 棒槌也。或作椎。
    - 擊也。如言搗枕槌床。

## 槍

- 音鏘(Ts'iang)平聲
    - 剡木為兵器也。後以鐵為之。
    - 與鎗同。火器也。詳「鎗」。
    - 削竹木插地謂之槍。故俗謂籬笆為槍籬。
    - 抵也。如言頭槍地。謂叩頭也。見（漢書）。

- 音崢(Ch'eng)平聲
    - 欃槍。彗星也。

## 槎

- 音楂(Ch'a)平聲
    - 斫木也。亦讀上聲。
    - 桴也。本作查。亦作楂。

## 槐

- 音懷(Huai)平聲
    - 木名。高二三丈。葉為複葉。花黃白。作蝶形。實長成莢。木材堅重。可作屋材器具。古以三槐九棘為三公九卿之位、見（周禮）。故相沿為卿相之稱。如台槐、槐省之類。又謂夢境曰槐安國。唐淳于棼故事。參看「柯」。

## ■

- 烏忽切(Wa)入聲
    - ■桲。果名。詳「桲」。

## 槓

- 讀如貢
    - 槓桿。力學原器之一種。

## 槥

- 音篲(Sui or Hui)又音衛(Wei)並去聲
    - 棺之小者。

## 槧

- 砌豔切(Ts'ien)去聲又字覽切上聲義同。
    - 削木為牘以書文字者。今謂書之版本曰槧。如舊刊本謂之古槧。

## 概

- 音溉(Kai)去聲
    - 平斗斛木也。
    - 量也。如勝事曰勝概。言其分量也。人之節操曰節概、風概。指器局而言。
    - 包括之義。如一切曰一概。又大概。大率也。亦云梗概。
    - ［解字］亦作■。

## 槭

- 音蹙(T'su)入聲
    - 木名。高數丈。葉掌狀分裂。花小而紫。其葉霜後亦丹。與楓相類而不同。

- 音瑟(She)入聲
    - 木葉落也。

## 槱

- 音酉(You)上聲
    - 積火燎之也。（詩）薪之槱之。

## 槲

- 音斛(Hu)入聲
    - 木名。高二三丈。葉尖。俗名大葉櫟。鋸齒成波狀。實圓。味劣。荒歲人亦食之。材為薪炭。

## 槳

- 音蔣(Tsiang)上聲
    - 行舟之具。長大者曰櫓。短小者曰槳。

## ■

- 音高(Kao)平聲
    - 桔■。汲水機也。

## 槽

- 音曹(Ts'ao)平聲
    - 畜獸之食器也。如馬槽。
    - 附於琵琶之上端以架弦者。如石槽、檀槽。
    - 兩旁高而中下陷者。皆謂之槽。如研槽、浴槽。

## 槿

- 音謹(Chin)上聲
    - 木槿也。亦作堇。高七八尺。葉卵形三裂。花五瓣如蜀葵。色紅紫白皆備。朝開暮斂。栽之可作籬落。

## 樁

- 株江切(Chuang)平聲
    - 橛杙也。擊木榦入土。俗謂之打樁。

## 樂

- 逆學切(Yeu)入聲
    - 五聲八音之總名也。如音樂。

- 音洛(Le)入聲
    - 喜樂也。如快樂。

- 義效切(Yao)去聲
    - 好之也。（論語）知者樂水。

## 樅

- 音蓯(Ts'ung)亦讀如蹤(Tsung)平聲
    - 木名。高數丈。供建築及器物等用。

## 樊

- 音煩(Fan)平聲
    - 樊籠也。所以畜鳥者。
    - 樊籬也。謂園圃之籬。
    - 樊然。紛雜貌。見（莊子）。

## 樓

- 音婁(Lou)平聲
    - 重屋也。
    - 凡有上層者。皆謂之樓。如樓船、樓車。

## 樗

- 讀如楮(Ch'u)亦讀如紓(Shu)並平聲
    - 木名。（莊子）「吾有大樹。人謂之樗。其大本臃腫。不中繩墨。其小枝卷曲。不中規矩。」今人自謙無用曰樗材。本此。

## 標

- 讀如表(Piao)平聲
    - 木末也。故本末亦曰本標。如言急則治標、是也。
    - 表也。古投壼禮畢。為勝者立標。今凡角勝負之事皆曰奪標。工事上立一程式招人承攬曰投標、
    - 立也。如標幟。謂建物出眾。使人易見之義。故自命不凡曰高自標樹。今高標、清標等。皆此義。又互相頌揚曰標榜。
    - 書也。如標題。謂書字其上。卽表識之義。
    - 兵器名。與鏢、鑣通。保衛行旅曰保鑣。俗通作標。
    - 程式也。如標準。謂一定之程式可以為依據者也。
    - 清陸軍制三營為一標。今改為團。

## 樛

- 音鳩(Chiu)平聲
    - 木下曲勾曰樛。

## 樝

- 音渣(Cha)平聲
    - 山樝。木名。高五六尺。枝多剌。葉本狹末廣。實有赤黃二色。肥者如小林檎。味酸。常以糖製為樝糕。樝酪等。甚甘美。亦作柤。通作查。
    - 榠樝。木名。詳「榠」。

## 樞

- 出紆切(Ch'u)亦讀如紓(Shu)並平聲
    - 戶樞也。
    - 機關也。如言樞紐。宋掌軍政之官曰樞密。前清軍機處曰樞庭。

## 樟

- 音章(Chang)平聲
    - 木名。通作章。古謂之豫章。產黔蜀閩廣等處。高十餘丈。葉卵形。經冬不凋。其材肌理甚細。有香氣。切片煎之。其氣上升。結成白色粉末。謂之樟腦。供醫藥及驅蟲等用。

## 模

- 音謨(Mu)平聲
    - 法式也。如模範、模樣。
    - 謂不清楚曰模糊。俗亦作糢糊。

## 樣

- 音漾(Yang)上聲
    - 法也。凡製造之雛型、繪畫之稿本、皆是。如俗言式樣、花樣。
    - 一樣。猶言一色。俗稱事物幾樣、是也。
    - ［解字］左本■手。今通■木。其木義栩實也。

## 樨

- 音西(Si)平聲
    - 江南謂巖桂曰木樨。參看「桂」。

## 樲

- 音二(Er)去聲
    - 木名。（孟子）「養其樲棘」。謂木之小而賤者。亦名酸棗。

## 樵

- 齊遙切(Ts'iao)平聲
    - 柴也。故采薪曰樵。采薪者謂之樵夫。

## 樸

- 音璞(P'e)入聲
    - 與朴同、質也。
    - 治木曰樸。樸■。見（書經）。樸謂栽成其形質也。土曰坏。木曰樸。

## 樹

- 殊裕切(Shu)去聲
    - 木類總名。有枝柯而生長植立者也。
    - 門屏也。（論語）「邦君樹塞門」。所以隔蔽內外者。

- 音豎上聲
    - 種植也。如言十年樹木、百年樹人。見（管子）。培養封植之義也。
    - 立也。如建樹。謂創設一切也。

## 樺

- 讀如華(Hua)平聲
    - 木名。產遼東及西北諸地。色黃有斑。皮厚而輕軟。用襯■裏。或為刀靶。以之卷蠟。可代燭。所謂樺燭是也。

## 樾

- 音越(Yueh)入聲
    - 兩木交陰之下曰樾。今謂受人庇護曰樾蔭。又釋氏謂布施者曰檀越。亦作檀樾。

## 橄

- 音敢(Kan)上聲
    - 橄欖。果木名。詳「欖」。

## 橇

- 音蹺(Ch'iao)平聲又卒歲切(Ts'ui)入聲義同
    - 乘之以行泥上之物。形如箕。亦讀如■。今謂冰■曰雪橇。

## 橈

- 音鬧(Nao)去聲
    - 曲也。枉屈也。
    - 摧折也。

- 音鐃(Jao)平聲
    - 楫也。如泊舟曰停橈。

## ■

- 音留(Liu)平聲
    - 石■。果名。高

- 丈餘。葉長橢圓形。花赤萼。瓣深紅。實圓。赤色有班。子形如人齒。供食。■實多子。俗以為多男之喻。北魏時已有此俗。見（北史魏收傳）。又花色深紅。喻物之紅者多稱之。如■裙、■火之類。俗作榴。

## 橋

- 音喬(Ch'iao)平聲
    - 水梁也。高而曲者曰橋。以通兩岸之往來者也。
    - 木名。（尚書大傳）「橋木高而仰。梓木卑而俯。」後人因謂父子曰橋梓。俗亦作喬。

## 橐

- 音拓(T'o)入聲
    - 囊也。無底曰橐。駱駝亦名橐駝。以負載囊橐得名。俗作■。
    - 治器也。如言橐籥。橐者外之櫝。籥者內之管。以鼓橐者。猶今之風箱也。
    - 橐橐。杵聲也。
    - ［解字］俗作橐非。

## 橕

- 音錚(Ch'eng)平聲
    - 斜柱也。亦讀如倉。今作撐。

## 橘

- 居聿切(Chu)入聲
    - 果名。多產閩廣等處。榦高一二丈。莖有剌。葉長卵形。深綠有光。冬月結實。圓而略扁。皮薄色紅。味甘微酸。

## 橙

- 池萌切(Ch'eng)平聲
    - 果名。榦高丈餘。葉類橘而大。花白。實經霜早熟。形圓。色正黃。味酸。又一種皮緊而紋細。色黃赤。瓤多液。味甘酸。別稱甜橙。一曰廣橘。產於廣東新會者尤甘美。

- 音凳(Teng)去聲
    - 几屬也。通作凳。或亦作■。

## 橛

- 局樾切(Chueh)入聲
    - 杙也。又門梱。
    - 馬銜曰橛。
    - 斷木曰橛。如分為兩段曰兩橛。

## 機

- 音幾(Chi)平聲
    - 主發謂之機。機。弩牙。所以發矢者。故凡發動所由皆謂之機。如機關、事機。
    - 機杼。織。機以轉軸。杼以持緯。
    - 巧詐也。如言機心、機變。
    - 樞機也。如機密。前清掌要政者曰軍機處。
    - 時會也。如投機、乘機。
    - 機器之簡稱。用水、火、風、電等力以代人力。或用輪軸、滑車等助力器以省人力之器。統謂之機。如引重機、發電機之類。

## 橡

- 音象(Siang)上聲
    - 山果名。櫟實也。俗稱橡子。形圓而端尖。有堅殼。包其半。仁如老蓮肉。儉歲食之。豐年以飼豬。
    - 熱帶下有木。取樹榦中白汁膠。可製鞋靴及車輪。譯稱橡皮。今通稱橡膠或樹膠。

## 橢

- 音妥(T'o)上聲
    - 狹長也。圓形狹長者。謂之橢圓。

## 橧

- 音增(Tseng)平聲
    - 聚薪以居也。（禮禮運）夏則取橧巢。

## 橫

- 胡盲切(Hung)平聲
    - 縱之對。直線為縱。平線為橫。戰國時有縱橫家。橫謂聯六國以事秦也。
    - 旁側也。如旁出曰橫出。
    - 植立之物平置之曰橫。如橫槊、橫刀。

- 戶孟切去聲
    - 恃勢力而不順理也。如橫行、橫逆。

## 檀

- 音壇(T'an)平聲
    - 木名。高一二丈。其材可為車輻及斧鎚之柄。又白檀、黃檀。產嶺南及印度。香氣芬烈。亦稱檀香。以為薰香及製小器物之用。又紫檀。質重而堅緻。作種種器具。頗珍貴。釋氏謂施主曰檀那。亦作檀越。潘岳小字檀奴。李賀詩有檀郎謝女眠何處之句。相沿為美男子之稱。
    - 淺赭色也。畫譜七十二色之一。

## 檃

- 音隱(Yin)上聲
    - 檃栝。正邪曲之器。揉曲者曰檃。正方者曰栝。
    - ［解字］俗亦作檃。

## 檄

- 讀如亦(Hs)入聲
    - 古之官文書。用木簡。長尺二寸。徵召、曉諭、詰責、皆用之。漢司馬相如有諭巴蜀檄、後漢陳琳有討曹操檄、皆是。有急則插雞羽以示速疾。謂之羽檄。

## 檇

- 讀若追(Tsui)平聲
    - 檇李。果名。李之一種。皮色鮮紅。肉多漿

- 質。味甘。古以為地名。見（春秋）。在浙江舊嘉興府境。蓋因果而得名也。按今檇李。以浙江桐鄉縣所產為最佳。

## 檉

- 音■(Ch'eng)平聲
    - 平名。一名觀音柳。俗稱西湖柳。葉細如絲。夏開紅色小花。經秋再開而葉落。舊稱經冬不凋。非

## 擒

- 音琴(Ch'in)平聲
    - 林檎。果名。樹高丈餘。葉橢圓。有鋸齒。果實形圓。直徑寸許。味甘酸。供食。俗稱花紅。亦謂之沙果。

## 檔

- 音當(Tang)平聲
    - 木■也。

- 讀如當去聲
    - 橫木框檔也。今稱例案曰檔案。謂置案卷於檔也。

## 檐

- 音鹽(Yen)平聲
    - 屋檐也。亦作簷。

## 檜

- 音膾(Kuai)去聲
    - 木名。亦名栝。葉尖硬類柏。形稍圓。又稱圓柏。榦似松無麟。故爾雅曰檜柏葉松身。
    - 國名。祝融之後。詩有檜風。左傳作鄶。

## 檟

- 音賈(Chia)上聲
    - 木名。山楸也。亦作榎。卽夏楚之夏。

## 檠

- 音擎(Ching)平聲亦讀上聲
    - 正弓之器。本作儆。
    - 燈架也。韓愈有（短燈檠歌）。

## 檢

- 讀如兼(Chien)上聲
    - 書署也。古書函以繩緘之。然後填以泥。題書其上而印之。如今用火漆之法。謂之檢。今謂書■之簽曰檢。
    - 檢制也。如行為荒謬不自約束曰不檢。
    - 查驗也。如檢點、檢收、檢舉、檢討。

## 檣

- 音牆(Tsiang)平聲
    - 船帆柱也。俗謂之桅竿。

## 櫃

- 音餽(K'uei)去聲。篋也。本作匱。

## 檬

- 音蒙(Meng)平聲
    - 檸檬。果名。詳「檸」。

## 檮

- 音濤(T'ao)平聲
    - 檮杌。惡獸名。詳「杌」。
    - 無知貌、如檮昧。

## 檯

- 音臺(T'ai)平聲
    - 今謂桌曰檯。或省作■。

## 檳

- 音賓(Pin)平聲
    - 檳榔。木名。產於熱帶地。榦高三四丈。葉生木顛。每簇結實數百。形長而尖。肉有紫■色紋。味濇微甘。閩廣人多嗜之。乾者入藥。

## 檸

- 讀如寧(Ning)上聲
    - 檸檬。果類植物。產於熱帶地。花葉皆類橘。實橢圓。兩端皆尖。色黃而香。果皮製油。謂之檸檬油。飲料及香水中多用之。
    - 檸頭。猶言榫頭。如俗稱舟舷受櫓臍之樺曰櫓檸頭。

## 檻

- 讀如咸(Hsien)今讀減(Chien)並上聲
    - 闌檻也。軒窗下為櫺曰闌。以板曰檻。
    - 圈也。以閑禽獸曰圈檻。囚車曰檻車。

## ■

- 音厭(Yen)上聲
    - 山桑也。其材可以為弓。

## 櫂

- 稚效切(Chao)去聲
    - 舟旁撥水之具。所以進船者也。短曰楫。長曰櫂。

## 櫥

- 同廚
    - 藏物之櫃也。書廚、衣廚之類。俗多作■。

## 櫍

- 音質(Chih)入聲
    - 柎也。闌足也。俗名須彌座。
    - 椹也。與斧鑕之鑕通。

## 櫓

- 音魯(Lu)上聲
    - 大盾也。亦作鹵。
    - 進船之具。在船旁撥水者也。亦作擄。

## 櫚

- 音閭(Lu)平聲
    - 木名。出南海及越南。似紫檀。色紫紅。性堅。有花文者曰花櫚。可作器皿、扇骨等物。
    - ■櫚。亦木名。詳「■」。

## 櫛

- 菑瑟切(Chih)入聲
    - 梳篦之總名。
    - 理髮也。櫛風沐雨。言勞苦不得休息也。

## 櫜

- 音高(Kao)平聲
    - 韜也。所以斂藏兵器者。弓衣、甲衣、受箭之器。皆曰櫜。

## 櫝

- 音獨(Tu)入聲
    - 匱也。（論語）「韞櫝而藏諸」。凡緘藏物品者皆曰櫝。如買櫝還珠。見（韓非子）。謂騖於外觀不求實際也。

## 櫞

- 音緣(Yuan)平聲
    - 枸櫞。果名。俗稱香櫞。與佛手柑同種。實圓。頭微尖。皮厚色黃而芳。瓤較少。但宜清供。

## 櫟

- 音歷(Li)入聲
    - 木名。高二三丈。葉狹長。花黃。實圓可食。樹皮可染色。其材斜理。宜為薪炭。一名栩。亦名杼。其果謂之橡實。

## 櫨

- 音盧(Lu)平聲
    - 柱上方木。卽斗栱。
    - 黃櫨。木名。高丈餘。葉以多數小葉合成。長卵形。花黃綠。古以染黃色。

## 櫪

- 音歷(Li)入聲
    - 馬櫪也。養馬之所。

## 櫫

- 音豬(Chu)平聲
    - 杙也。揭櫫。有所表識也。

## 櫬

- 音觀(Ch'en)去聲
    - 棺也。

## 櫱

- 音■(Nieh)入聲
    - 伐木餘也。（孟子）非無萌櫱之生焉。
    - ［解字］下木字古本作不。■木無頭也。

## 櫳

- 音籠(Lung)平聲
    - 窗牖也。如言房櫳、簾櫳。
    - 檻也。養獸所也。今通作籠。

## 櫸

- 音舉(Chu)上聲
    - 木名。俗作椐。高數丈。葉長卵形而尖。有鋸齒。材質堅固。作箱案之類。頗耐久。

## 櫺

- 音靈(Ling)平聲
    - 闑楯為方格。又於其橫交處為圜子。如綺文玲瓏。謂之櫺。
    - 屋梠也。檐端與椽相連之板也。

## 櫻

- 音鶯(Ying)平聲
    - 木名。葉深綠。有鋸齒。花五瓣淡紅。頗豔麗。多產於日本。以為名花。吾國之櫻桃。為櫻之一種。花不甚繁。夏初結實至夥。小顆深紅。故通稱絳脣曰櫻脣。

## 欃

- 音攙(Ch'an)平聲
    - 欃槍。彗星也。

## 欄

- 勒寒切(Lan)平聲
    - 與闌通。木欄也。如闌杆亦作欄杆。又牛圈曰欄。

## ■

- 讀如閃(Shuan)平聲
    - 關門機也。淳化帖有銀■痕。見（法帖譜系）。

## 權

- 音拳(Ch'uan)平聲
    - 稱錘也。
    - 稱量之亦曰權。如言權其輕重。
    - 經之對。道之常者為經。反經合道曰權。如辦事不墨守成法曰權變、權術。
    - 凡人有所憑藉而使用其能力曰權。如權柄、權限。
    - 權非常行之道。故事之暫為者曰權且如此。唐時謂攝官曰權。猶後此之暫署也。
    - 兩頰之骨曰權骨。本作顴。

## 欏

- 音羅(Lo)平聲
    - 桫欏。木名。見「桫」。

## 欒

- 音鸞(Luan)平聲
    - 木名。
    - 欒欒。瘠貌。見（詩經）。
    - 圓狀之物曰團圞。通作團欒。

## 欖

- 音覽(Lan)上聲
    - 橄欖。果木名。多產於閩廣。葉長橢圓形。立秋時實熟。可生食。俗稱青果。以其味初澀後甘。比之忠言初必逆耳。故亦曰諫果。可榨油。謂之橄欖油。

## ■

- 音霸(Pa)去聲
    - 刀柄也。凡物皆謂之■。通作把。

## 【附錄】

### ■
- 朵或作■。

### ■
- 俗條字。

### ■
- 俗柿字。

### 杰
- 傑或作杰。

### ■
- 音怡。耒端也。俗借作檯。

### 柈
- 同盤。

### 柟
- 俗■字。

### ■
- 同刊。

### ■
- 俗桑字。

### ■
- 俗柏字。

### ■
- 俗染字。

### 栟
- 俗■字。

### ■
- 栝本字。

### ■
- 俗夢字。

### 梨
- 同■。

### ■
- 柳本字。

### ■
- 俗檳字。

### ■
- 俗楚字。

### 棕
- 俗■字。

### ■
- 乘本字。

### 椗
- 同碇。

### 楠
- 俗■字。

### 楥
- 楦本字。

### ■
- 同梅。

### ■
- 棋本字。

### 棱
- 同稜。

### ■
- 牋或作■。

### ■
- 古栗字。

### ■
- 同槁。

### ■
- 同矩。

### 榴
- 同■。

### ■
- 古文梅。

### ■
- 同桌。

### ■
- 俗樹字。

### ■
- 俗橐字。

### 槨
- ■或作槨。

### 槼
- 同規。

### ■
- 同概。

### 樑
- 俗梁字。

### ■
- 古文農。

### ■
- 散本字。

### 橤
- 同蕊。

### ■
- 俗叢字。

### ■
- 模或作■。

### ■
- 楫本字。

### ■
- 櫓或作擄。

### ■
- 同凳。

### ■
- 柝本字。

### ■
- 柚或作■。

### ■
- 俗鬱字。

### 樽
- 同酒尊字。

