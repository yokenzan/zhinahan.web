# 赤部

## 赤

- 音尺(Ch'ih)入聲
    - 朱色也。如言近朱者赤。赤色最為顯明較著。故亦謂忠心曰赤誠。
    - 首要之義。如中國舊稱神州赤縣。見（史記）。唐時各縣分赤畿緊望等目。猶後世言衝煩疲難也。
    - 空盡無物曰赤。如言荒年之甚者曰赤地千里。又赤貧、赤手。皆此義。
    - 裸也。如赤體、赤足。又始生小兒曰赤子。
    - 喻流血也。如謂滅族曰赤族。又以惡言詆毀曰赤口、赤舌。猶言含血噴人也。

## 赦

- 音舍(Sheh)去聲
    - 宥也。釋置有罪者曰赦。如大赦天下。

## 赧

- 你版切(Nan)上聲
    - 面慚赤也。如言赧然。

- ［解字］右從艮。奴板切。與服字報字從艮者不同。艮音服。

## 赩

- 讀如■(Hsi)入聲
    - 大赤也。又山童赤無草木貌。

## 赫

- 讀如黑(He)入聲
    - 赤也。（詩）赫如渥赭。
    - 怒意也。如言赫然大怒。
    - 盛也。
    - 顯也。如言威權翕赫。薄小紙曰赭■。讀如鬩。

## 赬

- 音偵(Ch'eng)平聲
    - 赤色也。

## 赭

- 音者(Cheh)上聲
    - 赤土也。卽赭石。研細可為顏料。
    - 赤色也。赭衣。古囚徒之服。

## 赯

- 音唐(Tang)平聲
    - 赤色也。人面色紫曰赯。

