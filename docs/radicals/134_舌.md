# 舌部

## 舌

- 食孽切(Sheh)入聲
    - 動物司味之器官。在口中。能自由運動。表面被以黏膜。神經血管。布滿其中。感覺最敏銳處也。亦以為發音之助。
    - 人體以舌為出言之所。故相承以舌為言。如多言曰饒舌。譯人曰舌人。
    - 圓物內所含之物曰舌。如木鐸之金口木舌。環之有舌者謂之鐍。是也。
    - 箕盛物處亦曰箕舌。

- ［解字］上從干犯之干。從千百之千者別為一字。栝适等字之偏旁也。

## 舍

- 試夜切(Shih)去聲
    - 客館曰舍。謂行者休息之所。今居室通曰舍。如田舍．茅舍。
    - 稱己親屬之卑者曰舍。如舍弟．舍姪。舍謂家中也。
    - 息也。就宿曰舍。如旅行中舍於某地。是也。
    - 師行一宿曰舍。或謂三十里為一舍。如言退避三舍。語本（左傳）。

- 始野切上聲
    - 釋也。棄置之義。如言用行舍藏。見（論語）。俗亦謂釋放之曰饒舍。又以物與人曰施舍。此有所棄而彼有所受也。均與捨通。

## ■

- 音士(Shih)上聲
    - 以舌掠取之也。如言■糠及米。見（史記）。

## 舒

- 音書(Shu)平聲
    - 伸也。如舒展．舒卷。
    - 遲緩也。如安舒．舒遲。

## 舔

- 讀如忝(T'ien)上聲
    - 引舌與物相接也。

## ■

- 音添(T'ien)平聲亦讀去聲
    - 吐舌也。（韓愈詩）交驚舌互■。

## 【附錄】

### 舖
- 俗鋪字。

### ■
- 俗館字。

