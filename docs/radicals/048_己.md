# 己部

## 己

- 基矣切(Chi)上聲
    - 十干之第六位。
    - 身也。對人而言。如言一己之見。謂不謀於眾也。

- ［解字］左上全缺。與已巳異。

## 已

- 音以(I)上聲
    - 止也。如嘵嘵不已。謂多言不休也。
    - 去也。罷官曰已。楚令尹子文三仕三已。見（論語）。
    - 太也。謂過甚也。如言不為已甚。
    - 過去。如已然、已經。又已而。逾時也。
    - 語終詞。（論語）「末由也已」。
    - 與以通。古兩字多通用。

- ［解字］此與辰巳之巳。本同形異用。後人恐其相混。另以已止字微缺以別之。

## 巳

- 音似(Szu)上聲
    - 十二支之第六位。午前九點鐘至十一點鐘為巳時。又上巳。節日。三月初巳日為上巳。鄭俗以是日於溱洧上祓除不祥。見（韓詩章句）。後沿以為遊戲之事。所謂春禊是也。魏以後但用三月三日行之。不復用巳日。

## 巴

- 逋鴉切(Pa)平聲
    - 古國名。在今四川東偏。秦滅之。置巴郡。漢以後又分巴東、巴西、兩郡。皆屬益州。謂之三巴。今稱四川曰巴蜀。本此。

## 巷

- 讀如項(Hang)去聲
    - 里中道也。直曰街。曲曰巷。今謂大者曰街。小者曰巷。

- ［解字］下本从㔾。卩之變體。今通作辰巳之巳。

## 巽

- 音遜(Sun)去聲
    - 八卦之一。卑順也。

- ［解字］本作㢲从丌。从二㔾。隸从籀文作巽。今通作二巳。又卦名本別作𢍳。今為一字。

## 【附錄】

### 㠯
- 以本字。

### ⿱𠂊巳
- 俗包字。

### 巵
- 俗卮字。

