# 卩部

## 卩

- 古文節字。亦作巳。

## 卬

- 音昂(Ngang)平聲
    - 我也。
    - 昂貴之昂。俯仰之仰。古亦作卬。

- ［解字］本作印。左作匕音比。右从卩音節。與邛異。

## 卮

- 音支(Chih)平聲
    - 酒器。受四升。今謂酒一杯亦曰一卮。貨財外溢曰漏卮。謂承液體之器有孔。永不能滿也。

- ［解字］亦作巵。

## 卯

- 姥齩切(Mao)上聲
    - 十二支之第四位。侵晨五點鐘。至七點鐘為卯時。
    - 舊時官署公事例當以卯刻始。故點名曰點卯。應名曰應卯。其簿籍曰卯簿。又立為限期以徵比錢量曰比卯。
    - 凡剡木相入。以盈入虛謂之筍。以虛入盈謂之卯。故俗有筍頭卯眼之語。見（直語補證）。

- ［解字］本作戼。為兩戶相背之形。俗作夘。

## 印

- 讀如因(Yin)去聲
    - 印信也。用木或金石為之。上刻文字以為信也。前清舊制親王以上稱寶。郡王以下官員曰印。秩卑者曰鈐記、圖記。欽差官曰關防。私人所用曰圖章。亦曰私印、小印。
    - 印板曰印。如書籍報章之屬。統稱印刷品。
    - 凡有痕跡著於他物。皆謂之印。如牢記不忘曰印入甚深。謂如有形跡著於腦際也。又彼此契合曰心心相印。因此知彼曰互相印證。

## 危

- 音為(Wei)平聲
    - 高也。在高而懼也。其勢高峻如欲墮者曰危樓、危牆。端直其身無所依靠曰正襟危坐。
    - 安之反。如言安不忘危。凡死喪敗亡之將至。皆謂之危。如垂危、危急。物之足以致死釀禍者。統稱危險品。
    - 星名。二十八宿之一。

## 卲

- 侍耀切(Shao)去聲亦讀平聲
    - 高也。如言年高德卲。

- ［解字］右从卩。與邵从邑者異。

## 卵

- 魯夥切(Lo)又魯椀切(Luan)並上聲
    - 鳥類蟲類之子。尚未孵化時曰卵。如言危如累卵。謂以鳥卵疊置。必傾覆也。勢如卵石。謂強弱不相敵也。又撫育之曰卵翼。謂如鳥孵卵也。見（左傳）。
    - 外腎曰卵。

## 卷

- 音眷(Chuan)去聲
    - 書畫裝製可以卷舒者曰卷。如手卷、卷子。
    - 書卷也。古書多用卷子。故曰卷。如言黃卷青燈、是也。今分篇曰分卷。猶沿襲其名。
    - 考試以書文字者曰卷。文畢進納曰交卷。
    - 公文書之存檔、以備檢查者。亦曰卷。如言案卷、卷宗。

- 舉遠切上聲
    - 收也。（論語）「邦無道。則可卷而懷之。」舒卷之卷亦作捲。

- 音權(Ch'uan)平聲
    - 曲也。亦與拳同。（中庸）一卷石之多。

- ［解字］下从㔾。即卩字。俗作■。

## 卸

- 讀如寫(Sieh)去聲
    - 舍車解馬也。脫衣解甲亦曰卸。花落亦曰花卸。又舟人出其所載亦曰卸。
    - 凡不任其事。皆謂之卸。如交卸、卸肩。移禍他人以自解免曰卸過、卸罪、卸責。

- ［解字］左从■不从缶。

## 卹

- 胥聿切(Su)入聲
    - 愍也。如舊時死於國事者之恩賞曰賜卹、卹典。與恤同。

- ［解字］俗从阝誤。

## 巹

- 音緊(Chin)上聲
    - 以瓢為酒器。婚禮用之也。見（禮記）。今俗合婚之交杯本此。故沿稱結婚曰合巹。

## 卻

- 乞約切(Ch'ie)入聲
    - 不受而還之也。如言卻之不恭。見（孟子）。
    - 退後也。如退敵亦曰卻敵。
    - 助詞。了也。如言瘦卻、忘卻之類。
    - 還也。小說每回開首曰卻說。承上文而言也。

- ［解字］左从谷。音臄。與山谷字異。右从卩。與从阝者異。俗作郄。亦作却。

## 卽

- 節億切(Tsi)入聲
    - 就也。近也。謂就而近之也。如言可望而不可卽。
    - 急速之詞。如黎明卽起。又卽刻、卽今。謂現在也。
    - 以彼證此之詞。言彼此如一也。如色卽是空、空卽是色。
    - 假想之詞。有雖字之意。如言善即無賞。亦不可不為善。

- ［解字］通作即。

## 卿

- 音輕(Ch'ing)平聲
    - 長官之稱。如舊官制之正卿、少卿。
    - 稱謂也。秦漢以來。君呼臣為卿。敵體相呼亦曰卿。六期時為親密者相呼之稱。如庾覬謂王衍。君自卿我。我自卿卿。見（世說）。隋唐以來。對於爵位較卑者。稱之為卿。

- ［解字］本作卿。从卯从皂、今通作卿。俗作𡖖、𡖥。

## 【附錄】

### 卭
- 邛字卬字之譌。邛从阝不从卩。■从刀匕之匕、不从工。

### 即
- 卽或作即。

### 郄
- 卻、或作郄。

### 却
- 卻、或作却。亦與恰通。

