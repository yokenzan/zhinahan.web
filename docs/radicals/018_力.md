# 力部

## 力

- 離弋切(Li)入聲
    - 筋力也。動物筋肉之作用。所以運動其肢體有所作為也。科學上以研究物體自動、他動之公例。謂之力學。
    - 凡精神所及處皆曰力。如目力、耳力。
    - 人所以辦事之能力也。如勢力、權力、力不從心之類。
    - 物所勝亦曰力。如筆力、馬力。
    - 勤也。如孝弟力田。謂善事父兄而勤于農事也。
    - 務也。如言力求節儉。謂竭力也。
    - 為人役者曰力。見（陶潛文）。

## 功

- 音公(Kung)平聲
    - 事也。如農功。猶言農事也。
    - 事有成效曰功。如功效。
    - 以勞定國曰功。如功勳、功業。
    - 器之精好者曰功。功苦。猶言粗細。
    - 喪服名。大功、九月。小功、五月。皆簡稱曰功。以喪服之粗細為分別。故曰功。

## 加

- 音家(Chia)平聲
    - 益也。謂以此併入於彼。使少者多也。如算學有加法。
    - 施也。猶言置此于彼之上也。如言雨雪交加之類。
    - 勝也。益甚之義。如言加人一等。

## 劣

- 音埒(Lueh)入聲
    - 弱也。優之反。猶言不足也。
    - 鄙也。如庸劣、卑劣。皆深貶之辭。

## 助

- 作豫切(Chu)去聲
    - 佐也。謂藉此之力以益彼之力也。

## 努

- 奴古切(Nu)上聲
    - 勉也。用力也。如言努力加餐。

## 劫

- 吉業切(Chieh)入聲
    - 強取也。奪也。如搶劫、劫掠。謂強取人財物也。
    - 勢脅也。如言劫制。謂以勢挾制之使不敢不從也。
    - 災阨曰劫。佛經言天地之一成一敗。謂之一劫。如言歷勢不磨。

- ［解字］俗作刧、刦、刼。

## 劬

- 音瞿(Ch'u)平聲
    - 勞也。（詩）「母氏劬勞」。謂病苦也。

## 劭

- 音邵(Shao)去聲
    - 勸勉也。
    - 美也。高也。

## 効

- 俗效字。功也。如投効、報効、効力、自効等。相承多作効。

## 劻

- 音匡(K'uang)平聲
    - 劻勷。迫遽之貌。

## 劼

- 音詰(Ch'i)入聲
    - 慎也。

## 劾

- 荷乃切(Hai)上聲又何勒切(He)入聲義同
    - 論人罪狀也。如參劾、糾劾。職官有罪自陳曰自劾。

## 勁

- 讀若鏡(Ching)去聲
    - 強也。如勁兵、勁旅、勁弩、勁草之類。
    - 俗亦謂力之猛者曰勁。故用猛力曰使勁。

## 勃

- 音孛(Pe)入聲
    - 猝也。
    - 變色貌。如言勃然大怒。
    - 盛貌。如蓬勃、鬱勃。謂揚起向上也。

## 勅

- 俗敕字。誡也。

## 勇

- 余隴切(Yung)上聲
    - 膂力強盛也。如勇士、勇夫。
    - 膽氣勝人亦曰勇。如言勇敢、勇往之類。
    - 兵卒曰勇。如護勇、鄉勇。

- ［解字］从甬从力。俗下从男誤。

## 勉

- 音免(Mien)上聲
    - 盡力也。如言勉為其難。
    - 誘之使盡力也。如言勉勵。

## 勒

- 羅劾切(Le)入聲
    - 馬絡頭也。有嚼口者曰勒。無曰羈。
    - 抑也。抑勒。猶言壓制而偪迫之也。如言勒令解散、勒索財物之類。
    - 刻也。如刻之于碑曰勒石。

## 動

- 讀如同(Tung)上聲
    - 靜之反。物體不論自力、他力、凡轉移其地位皆曰動。
    - 行為也。有所作為皆曰動。如言作事舉動。動輒得咎之類。
    - 感動也。如言動聽、動目、歆動、鼓動之類。亦讀去聲、凡物自動讀上聲。彼不動而我動之、讀去聲。
    - 起也。凡發端皆曰動。如動工、動筆。謂始從事於此也。
    - 生物之能自動者。如禽獸蟲魚之類。統稱動物。
    - 助詞。與輒字同義。如言來往動皆經月。動即動輒之省文也。

## 勖

- 音旭(Hsu)入聲
    - 勉也。

- ［解字］从冒从力。俗作勗。上从曰下从助。誤。

## 勘

- 音龕(K'an)去聲
    - 校也。覆定也。如書籍文字之核對訛誤曰校勘。磨勘。
    - 鞫囚也。如推勘、審勘。謂覆核案中之詳情也。

## 務

- 無附切(Wu)去聲
    - 事業也。凡有所營為皆曰務。如事務、庶務。
    - 專力也。如言貪多務得。又務本、務末等。皆專意一事也。
    - 必需之義。如書函中務乞、務必之類。

## 勝

- 試應切(Sheng)去聲
    - 敗之對。優於敵者曰勝。如百戰百勝。
    - 事物優者皆謂之勝。如形勝、名勝、勝景、勝概。
    - 過之也。如言略勝一籌、聊勝於無之類。
    - 首飾也。古人翦綵為花以飾髮。謂之花勝。如言春勝、方勝之類。今婦女所戴緞帶結也。鳥名有戴勝。謂其首上有黃毛特起如插勝也。
    - 對於已滅者之稱。如言勝朝、勝國。指已亡之前代而言。謂現在政府所勝之邦國也。

- 音升平聲
    - 堪也。克任其事曰勝任。如言弱不勝衣之類。書函中不勝惶恐、不勝驚駭。謂其過甚非力所堪也。

## 勞

- 音牢(Lao)平聲
    - 用力甚也。如言勞心、勞力。故作事繁多曰勞碌。
    - 事功曰勞。如勳勞、勞績。謂辦事之功效也。

- 勒傲切去聲
    - 慰勞也。（孟子）「勞之來之」。古者諸侯相朝。逆之以餼饔。曰郊勞。

## 募

- 音暮(Mu)去聲
    - 廣求也。懸一格以召人應曰募。如招募、募兵。
    - 乞財物於人亦曰募。如僧徒之募化。辦賬之募捐。

## 勢

- 音世(Shih)去聲
    - 行動之力也。力奮發之甚者曰勢。如火勢、水勢、其勢洶洶、勢如破竹之類。行動之狀態亦曰勢。如陣勢、姿勢。言其舉動之情形也。
    - 權力也。有所挾以臨人曰勢。如言威勢、聲勢、勢均力敵、仗勢欺人之類。
    - 形勝也。有居高扼要一覽無餘之概。如言山勢崢嶸、地勢平坦之類。
    - 外腎曰勢。古有宮刑。謂男子割勢也。

- ［解字］上左从坴不从幸。

## 勤

- 音芹(Ch'in)平聲
    - 勞苦也。盡心力不怠緩厭倦曰勤。如勤學。猶今言用功。
    - 殷勤。謂禮數周到以示厚待也。亦作慇懃。

## 勦

- 音焦(Tsiao)上聲又音鈔(Ch'ao)平聲
    - 襲取也。掩他人之所有以為己有曰勦。如抄襲他人之言論曰勦說。
    - 截也。今謂殺賊曰勦。謂截留而誅滅之也。如言勦滅、勦撫之類。

- ［解字］俗作剿。亦作剿。

## 勠

- 音六(Lu)入聲
    - 併力也。如言勠力同心。亦作戮。

## 勩

- 音曳(I)去聲
    - 勞苦也。

## 勰

- 音協(Hsieh)入聲
    - 和也。

## 勳

- 音薰(Hsun)平聲
    - 功也。今酬功之典有勳章、勳位、是也。古文作勛。今亦通用。如書函中勛啓、勛安之類。

## 勵

- 音厲(Li)去聲
    - 勉力也。如言勵志。謂立志自勉也。
    - 勤勉也。如以爵祿或言詞激勸人曰獎勵、鼓勵。

- ［解字］本作厲。

## 勷

- 音禳(Jang)平聲
    - 劻勷。見「劻」。俗借用為襄助之襄。

## 勸

- 音券(Ch'uan)去聲
    - 以言說人使人聽從也。如勸人改善、勸人改行之類。
    - 獎勉也。以好言激勵之曰勸勉。如勸農之類。

## 【附錄】

### 勌
- 同倦。

### 勑
- 徠本字。亦借作敕。

### 勗
- 俗勖字。

### 勛
- 古文勳。

### 勗
- 俗膂字。

### 勣
- 同功績字。

