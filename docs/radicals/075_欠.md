# 欠部

## 欠

- 讀如謙(Ch'ien)去聲
    - 張口舒氣也。如欠伸。人氣乏則欠。體疲則伸。
    - 不足也。如欠缺、虧欠。
    - 負人財亦曰欠。如欠帳、倒欠。

## 次

- 止四切(Tzu)去聲
    - 次第也。凡言等第。最上者以下皆曰次。
    - 排列也。如言鱗次櫛比。喻物之相毘連也。
    - 依次第所列之席亦曰次。如班次、序次。
    - 次數也。俗稱一回曰一次。如言廔次之類。
    - 舍也。師行所止。再宿以上曰次。見（左傳）。今旅行所舍亦曰旅次。
    - 處所也。如供差之所曰差次。又胸間曰胸次。席間曰席次。皆指其地面言。
    - 星之所舍亦曰次。如言躔次。
    - 至也。如次骨。謂切骨也。
    - 造次。猶草次。急遽貌。見（論語）。

- ［解字］右从一二之二。俗从■誤。

## 欣

- 希殷切(Hsin)平聲
    - 喜也。如言欣然色喜。

## 欬

- 音概(K'a)又音器(Ch'i)並去聲
    - 逆氣也。俗言欬嗽。
    - 謦欬。謂言笑也。見（莊子）。今信札言如親謦欬。猶言無異晤談也。

## 欲

- 音浴(Yu)入聲
    - 貪欲也。如言欲望。
    - 情欲也。如言欲念。今通作慾。
    - 愛也。如可愛亦曰可欲。
    - 期願之詞。如膽欲大、心欲小。
    - 將然之詞。如天欲雨、欲雪。

## 欷

- 音希(Hsi)平聲亦讀去聲
    - 歔欷。悲泣氣咽而抽息也。亦作唏。

## 欸

- 音哀(Ai)平聲
    - 歎聲。

- 讀如藹上聲
    - 欸乃。棹船相應聲。

## 欺

- 乞醫切(Ch'i)平聲
    - 詐欺也。猶俗言誑騙。又自昧其心曰自欺。
    - 陵也。如見陵於人為欺負。

## 欽

- 音衾(Ch'in)平聲
    - 敬也。如欽仰、欽佩。
    - 專制時代尊敬皇帝之詞。如欽命、欽定。

## 款

- 讀如寬(K'uan)上聲
    - 誠也。如悃款。志純一也。見（楚辭）又蠻夷輸服曰納款。謂叩關求通也。一說款為誓詞。
    - 叩也。如款門、款關。
    - 留也。猶言款待。如留客曰款客。
    - 科也。如分條陳述曰列款。一條謂之一款。又款目、款項。謂簿記之條項也。故經費亦曰款。
    - 款識也。金石文字。凹者為款。凸者為識。今凡標題書畫皆曰款。

## 欿

- 音坎(K'an)上聲
    - 坑也。與坎同。
    - 欿然。不自滿足貌。見（孟子）。

## 歃

- 師插切(Ch'a)入聲
    - 歃血也。盟者以血塗口旁曰歃血。讀如插。

## 歆

- 讀如欣(Hsin)平聲
    - 享也。謂神享其氣也。
    - 欣羨也。動也。如言歆動一時。

## 歇

- 肸謁切(Hsieh)入聲
    - 息也。消散也。作事而稍停其間曰稍歇。事已作罷曰歇手。

## 歈

- 音俞(Yu)平聲
    - 歌也。如言吳歈越吟。

## 歉

- 起忝切(Chien)上聲
    - 食不滿也。歲不豐登曰歉。
    - 凡不滿足皆謂之歉。如言抱歉、歉仄。

## 歌

- 音哥(Ko)平聲
    - 詠也。謂長引其聲也。如誦詩亦曰歌詩。
    - 曲合樂曰歌。如笙歌、歌舞之類。
    - 詩歌也。樂府有長歌行。短歌行。後人七言古詩。多以歌命題。如杜甫飲中八仙歌之類。

## 歎

- 音炭(T'an)去聲亦讀平聲
    - 歎息也。心有憤恚抑鬱。以歎息舒其氣也。本作嘆。
    - 歎美也。如言歎賞。
    - 讚和也。謂歌尾曳聲以助也。如言一倡三歎。

## 歐

- 音鷗(Ou)平聲
    - 吐也。亦作嘔。
    - 洲名。歐羅巴之簡稱。

## 歔

- 音虛(Hsu)平聲
    - 歔欷。詳「欷」。

## 歙

- 音吸(Hsi)又音攝(Sheh)並入聲義同
    - 與吸通。斂氣也。
    - 縣名。屬安徽省。

## 歕

- 鋪溫切(P'en)平聲
    - 吹氣也。

## 歟

- 音余(Yu)平聲
    - 語末之詞。疑而未定也。經傳通作與。

## 歠

- 音啜(Ch'o)入聲
    - 飲也。

## 歡

- 呼剜切(Huan)平聲
    - 喜樂也。酒為歡伯。見（易林）。謂無貴賤賢不肖共甘而樂之也。
    - 男女相悅。稱男子曰歡。古樂府多用之。猶俚曲之言郎也。

## 【附錄】

### ■
- 俗款字。

### 欹
- 同猗。

### ■
- 飲本字。

### ■
- 籀文嘯。

