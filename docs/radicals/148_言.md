# 言部

## 言

- 宜掀切讀如延(Yen)平聲
    - 口所發。以表示意思者也。自言曰言。答述曰語。
    - 文字一句謂之一言。（論語）「一言以蔽之」。又一字亦謂之一言。如詩之五言、七言。

## 訂

- 底徑切(Ting)去聲亦讀上聲
    - 彼此以言語商定之曰訂。如訂交、訂約。又正定書籍曰校訂。

## 訃

- 音赴(Fu)去聲
    - 告喪曰訃。今通稱訃聞。本作赴。

## 訇

- 音轟(Hung)平聲
    - 大聲也。
    - 回教之掌教者曰阿訇。訇亦作吽。

## 計

- 吉詣切(Chi)去聲
    - 算也。凡會集其事。核其多寡。皆曰計。如統計、會計。故謂帳簿曰計。漢世徵士。今與計偕。謂與上計簿吏同行也。科舉時代稱會試為計偕、本此。
    - 察吏曰計。如大計。
    - 謀也。如言得計。

## 訊

- 音信(Sin)去聲
    - 問也。上問下曰訊。
    - 書問曰訊。如音訊。
    - 消息曰訊。如花訊。
    - 鞫罪也。如訊鞫、審訊。

## 訌

- 音洪(Hung)平聲
    - 潰敗也。如自相爭奪曰內訌。

## 討

- 讀如叨(T'ao)上聲
    - 伐也。誅也。伐誅有罪者曰討。
    - 尋究也。（論語）世叔討論之。
    - 俗稱索取財物曰討。如討債。

## 訏

- 音吁(Hsu)平聲
    - 大言也。
    - 大也。（詩）「訏謨定命」。亦讀上聲。

## 訐

- 音揭(Chieh)入聲
    - 以言揭人之陰私曰訐。（論語）惡訐以為直者。

## 訑

- 音移(I)平聲
    - 訑訑。自得貌。見（孟子）。

## 訒

- 讀如忍(Jen)去聲
    - 言難出也。

## 訓

- 許運切(Hsun)去聲
    - 教誨也。如請訓、訓導。
    - 解說也。故書之注解亦謂之訓。
    - 言之可為法則者曰訓。如古訓、經訓。

## 訕

- 讀如山(Shan)去聲亦讀平聲
    - 在下而非議其上也。（論語）惡居下流而訕上者。

## 訖

- 基乙切(Chi)入聲
    - 終止也。今謂賬目已結曰清訖。

## 託

- 他郝切(T'o)入聲
    - 寄也。如寄跡於外曰託足。
    - 屬付也。如請託、委託。
    - 凡因事推諉皆曰託。如推託、假託。

## 記

- 紀異切(Chi)去聲
    - 識也。識之使不忘也。如記問、記誦。
    - 紀錄也。如記過、記賬。凡紀載事物之書亦曰記。如禮記、史記。
    - 書牘也。今掌文牘者謂之書記。

## 訛

- 吾禾切(Nge)平聲
    - 謬誤也。如訛言、訛字。本作■。
    - 藉端索取財物曰訛。如訛頭、訛詐。本當作囮。

## 訝

- 讀如牙(Ya)去聲
    - 疑怪也。如言深訝其事。

## 訟

- 音頌(Sung)去聲
    - 爭也。爭辯曲直於官吏也。如興訟、唆訟。
    - 凡爭論曲直皆曰訟。如言聚訟一庭。

## 訢

- 音欣(Hsin)平聲
    - 樂也。（孟子）「終身訢然。樂而忘天下。 今與欣通用。

## 訣

- 音決(Chueh)入聲
    - 別也。將長別而贈言曰訣。如死別曰永訣。
    - 法也。方術家祕法曰訣。如長生訣、太素脈訣。

## 訥

- 奴沒切(Nuo)入聲
    - 言之遲鈍也。

## ■

- 音凶(Hsiung)平聲
    - 亂也。
    - 眾語也。與洶、恟、■通。

## 訪

- 音放(Fang)去聲
    - 就而問之曰訪。如採訪民俗之類。
    - 尋覓也。如訪碑、訪古。
    - 今謂往唔曰訪。如走詣其處曰相訪。

## 設

- 式揭切(Sheh)入聲
    - 布列也。如陳設。謂位置也。畫者施采亦曰設色。
    - 凡建置之皆曰設。如設立、設官。
    - 懸擬之詞。如言設使。謂假使也。

## 許

- 虛語切(Hsu)上聲
    - 允其請也。如許可。
    - 期也。如杜甫詩有許身稷契之語。謂以名臣自期也。
    - 語助詞。如幾許。猶言幾何。如許。猶言如此也。
    - 周時國名。四岳之後。後為鄭所減。在今河南許昌縣。

## 訴

- 音素(Su)去聲
    - 與愬通。告也。如訴訟、訴■。
    - 譖也。如公伯寮訴子路於季孫。見（論語）。

## 訶

- 音呵(He)平聲
    - 大聲以責之也。如訶斥。

## 診

- 音珍(Chen)上聲亦讀去聲
    - 驗視也。醫者候脈曰診。如出診、門診。

## 註

- 朱裕切(Chu)去聲
    - 解釋其義而條記之曰註。本作注。若水之注物也。
    - 記物曰註。如記之於冊曰註冊。

## 証

- 音政(Cheng)去聲
    - 諫也。俗借用為證據之證。

## 訾

- 音子(Tzu)上聲亦讀如慈(Tz'u)平聲
    - 指人過失而非議之也。

## 詁

- 音古(Ku)上聲
    - 以今言解釋古言也。如注釋曰解詁、訓詁。通作故。

## 詆

- 讀如低(Ti)上聲亦讀平聲
    - 訾也。言人之不善而加甚其辭也。如力詆、醜詆。

## 詈

- 音荔(Li)去聲
    - 罵也。正斥曰罵。旁及曰詈。

## 詎

- 音巨(Chu)上聲亦讀去聲
    - 豈也。如詎可、詎肯。皆逆料以後未知如何之詞。

## 詐

- 滓亞切(Cha)去聲
    - 偽也。以偽欺人謂之詐。
    - 俗謂藉端訛取財物亦曰詐。如圖詐、訛詐。

## 詒

- 音怡(I)平聲亦讀去聲
    - 贈遺也。如致書曰詒書。
    - 遺傳也。與貽通。如言燕翼詒謀。本（詩經）。

## 詔

- 音照(Chao)去聲
    - 告也。謂教導之也。古時凡上命其下皆曰詔。秦漢以後。惟天子之言稱詔書。如明詔、恩詔。

## 評

- 音平(P'ing)平聲亦讀去聲
    - 平議也。平定事物之是非曰評。後漢許劭好論鄉黨人物。每月更其品題。號月旦評。見（後漢書本傳）。

## 詖

- 音賁(Pa)去聲亦讀如披(P'i)平聲
    - 不平正也。（孟子）「詖辭知其所蔽」。詖辭。謂不正之言。

## 詗

- 許用切(Hsiung)去聲亦讀上聲
    - 刺探也。窺伺事物注目要害之處曰詗。

## 詛

- 讀如苴(Chu)亦讀如租(Tsu)去聲
    - 祝詛也。以言告神曰祝。請神加殃曰詛。

## 詞

- 習慈切(Tz'u)平聲
    - 文言也。言之成文為詞。通作辭。
    - 文體之一。詞曲也。始於唐時。為古樂府之變體。
    - 文之助字曰詞。如兮、些、只、斯之類。

## 詠

- 音泳(Yung)去聲
    - 吟也。凡詩文之有音節者。引長其聲以誦之曰詠。如傳詠、諷詠。又賦詩亦曰詠詩。

- ［解字］亦作■。

## 詡

- 讀如吁(Hsu)上聲
    - 誇也。自陳功德張大其詞曰誇詡。

## 詢

- 音荀(Sun)平聲
    - 訪問也。博採眾論以決可否也。

## 詣

- 音羿(Ni or I)去聲
    - 直至其處也。如謂往候曰趨詣。
    - 所至之境曰詣。如學業所造曰造詣。

## 試

- 式義切(Shih)去聲
    - 嘗也。暫為其事以見可否曰嘗試。如試用、試辦。
    - 較也。比較事物之優劣曰試。如考試、試驗。

## 詩

- 式醫切(Hhih)平聲
    - 有韻之文也。古多四言。昉自風雅。後多五七言。至唐始有古詩近體之分。古亦供樂府之用。近人多自寫情性而作。為文藝之一種。
    - 經名。孔子就當時之風雅頌諸篇什所刪定。今毛氏所傳者凡三百十一篇。謂之毛詩。

## 詫

- 恥亞切(Ch'a)去聲
    - 誇也。今借為驚異之詞。如詑異、驚詫。

## 詬

- 音苟(Kou)上聲亦讀去聲
    - 辱罵之也。罵人而使之難堪曰詬。亦作■。

## 詭

- 音癸(Kuei)上聲
    - 欺詐也。如言詭計百出。
    - 奇異也。如言殊形詭制。

## 詮

- 音筌(T'suan)平聲
    - 詳細解明之也。具說事理曰詮。如詮論、詮解。又剖析疑難得其定義曰真詮。

## 詰

- 欺一切(Ch'i)入聲
    - 責問也。如窮詰、面詰。皆謂嚴詞以追問之也。
    - 詰朝。明朝也。見（左傳）。

## 話

- 戶誇切(Hua)去聲
    - 言也。凡尋常之言語皆曰話。如白話、閒話。

- ［解字］右上從千百之千。與口舌字異。

## 該

- 讀如改(Kai)平聲
    - 備也。包括一切曰該。如稱詳盡曰詳該。
    - 猶言宜也。事之應如此者曰該。
    - 今借為指定之詞。如稱該處、該案。
    - 俗謂欠項曰該。如商業中各存、各該是也。

## 詳

- 習陽切(Siang)平聲
    - 言事該備曰詳。如言委曲詳盡。
    - 舊時官文書之一種。下級官對於上官之報告曰詳。
    - 與祥通。善也。
    - 與佯通。詐也。

## 詹

- 音占(Chan)平聲
    - 省也。又給也。舊官制有詹事府。謂給事東宮之宮。
    - 與占通。

## 詼

- 音恢(K'uei or Hui)平聲
    - 戲謔也。出語而使人失笑曰詼諧。參看「諧」。

## 詿

- 音卦(Kua)去聲
    - 謬也。官吏因事受譴曰詿誤。今通作罣。

## 誄

- 音壘(Lui)上聲
    - 哀死而述其行之辭曰誄。如魯哀公誄孔子。見（左傳）。後為文體之一種。

## 誅

- 音株(Chu)平聲
    - 聲明其罪而殺之也。如言罪不容誅。又所戮不止一人亦曰誅。
    - 責罰也。如言誅求無厭。謂威迫之使納賄也。
    - 翦除也。如誅茅。謂刈去其草也。

## 誇

- 音夸(K'ue)平聲
    - 大言也。如誇示、誇詡。

## 誌

- 音志(Chih)去聲
    - 記也。如言誌之不忘。
    - 記事之文曰誌。如碑誌、墓誌。
    - 事物之譜錄曰誌、如地誌、名山誌。與志通。

## 認

- 音刃(Jen)去聲
    - 辨識也。識別事物曰認。如認明、認定。
    - 允許也。如承認、公認。

## 誑

- 固旺切(Kuang)去聲
    - 欺也。偽言以欺人曰誑騙。亦作誆。

## 誓

- 音逝(Shih)去聲
    - 戒也。集將士而約束之曰誓。如泰誓、牧誓。
    - 盟誓也。謂告其事於神明以為信也。如折箭為誓。今自表不食言之辭亦曰誓。如宣誓、發誓。

## 誕

- 音但(Tan)上聲
    - 妄為大言也。如言荒誕不經。
    - 行止無檢亦曰誕。如放誕、怪誕。
    - 育也。今亦謂生日曰誕日。

## 誘

- 音酉(You)上聲
    - 以好言勸人使就己也。以德義導人於善曰誘。如言善教者曰循循善誘、是也。以奸利陷人於惡亦曰誘。如言引誘良家子弟之類。

## 誚

- 劑耀切(Tsiao)去聲
    - 與譙通。以微言責讓之也。如言譏誚。

## 語

- 魚呂切(Yu)上聲
    - 敘述其意也。彼此以小言相問答曰語。如偶語、私語。又言之有精義而意思完全者亦曰語。如成語、語錄。孔門記夫子之言為論語、是也。

- 魚遽切去聲
    - 告也。（論語）居吾語汝。

## 誠

- 音成(Ch'eng)平聲
    - 真實也。如言推誠相與。
    - 助詞。信也。如言誠然。

## 誡

- 音戒(Chieh)去聲
    - 告弁之文也。亦用為警戒之義。如言小懲大誡。見（易經）。

## 誣

- 音無(Wu)平聲
    - 欺罔也。以無為有謂之誣。

## 誤

- 五路切(Wu)去聲
    - 謬也。如罣誤、錯誤。亦作■。

## 誥

- 音告(Kao)去聲
    - 告也。上告下曰誥。如尚書有大誥、酒誥等篇。
    - 命官之詞。如言誥命、誥封。誥謂皇帝制書也。

## 誦

- 音頌(Sung)去聲
    - 朗讀也。讀之而有音節者曰誦。
    - 猶說也。如言稱誦。

## 誨

- 音晦(Hui)去聲
    - 以言教人也。（論語）吾未嘗無誨焉。

## 說

- 速噦切(Sho)入聲
    - 以言解釋事物也。如演說、說明。
    - 言論也。如邪說、異說。

- 弋雪切(Yueh)入聲
    - 古與悅通。喜悅字、經傳多作說。

- 暑衛切(Shui)去聲
    - 以言語諭人使從己也。如游說。

## 誰

- 音垂(Shui)平聲
    - 何也。不知其名而詰問之詞也。如俗言姓甚名誰。
    - 孰也。猶言何人。如詰問曰誰何。言問之為誰也。

## 課

- 庫臥切(Ke)去聲
    - 凡定有程式而試驗稽核之。皆曰課。如考課、功課。
    - 稅也。督稅曰課。故賦稅亦皆稱課。如鹽課、茶課。
    - 卜筮之名。如六壬課、文王課。

## 誶

- 音粹(Ts'ui)又音碎(Sui)並去聲
    - 罵之不已也。如言詬誶時聞。

## 誹

- 讀如非(Fei)上亦讀平去聲
    - 非議也。見人行事不合而竊竊私議之曰誹。如腹誹。如腹誹、誹謗。

## 誼

- 讀如宜(Ni or I)去聲
    - 本作■。與義通。漢書義字多作誼。
    - 交情也。如世交曰世誼。

## 誾

- 音銀(Yin)平聲
    - 誾誾。和悅而諍也。見（論語）。

## 調

- 題堯切(T'iao)平聲
    - 和合也。如調勻。故安排其事使平和亦曰調。如調停、調處。
    - 嘲笑也。如調戲。調笑。

- 第料切(Tiao)去聲
    - 發遣也。如調兵。凡遷移其方位皆曰調。如遷職曰調任。
    - 算度之曰調。如調查。
    - 戶稅曰調。唐時有租庸調法。調卽古人布縷之征也。
    - 樂律曰調。如聲調、腔調。調有氣韻之義。故言人之才氣曰才調。

## 諂

- 恥掩切(Ch'an)上聲
    - 卑屈也。以佞言乞憐於人也。（論語）貧而無諂。

- ［解字］右從■。亦作■。與■字異。■音叨。疑也。

## 諄

- 音肫(Chun)平聲亦讀去聲
    - 誨之不倦也。今亦以再三叮囑曰諄諄。

## 談

- 駝藍切(T'an)平聲
    - 縱言也。彼此對語泛論事物皆曰談。如清談、閒談。

## 諉

- 音委(Wei)去聲
    - 設辭以推卻也。如推諉、諉謝。

## 請

- 七郢切(Ts'ing)上聲
    - 謁也。故亦謂候問曰請安。
    - 問也。對於所尊敬者有所發問曰請。如請教、請示。
    - 乞也。仰求之義。如請旌、請獎。又謝罪曰請罪、請死。皆謂請求其命令也。

- 音淨(Tsing)去聲
    - 延請也。邀之使來曰請。如聘請、請客。

## 諍

- 讀如爭(Cheng)去聲
    - 救正也。謂以言止人之失也。如言面折廷諍。

## 諏

- 讀如走(Tsou)平聲
    - 謀也。故亦謂擇日曰諏吉。

## 諑

- 音■(Cho)入聲
    - 譖言也。如言謠諑繁興。

## 諒

- 讀如良(Liang)去聲
    - 信也。小信曰諒。（論語）豈若匹夫匹婦之為諒也。
    - 原情揣意之詞。如諒能、諒可。
    - 俗謂恕人曰諒。如原諒、見諒。

## 論

- 魯魂切(Lun)平聲亦讀去聲
    - 言事也。研究事物而言其是非也。如輿論、公論。
    - 文體之一種。論事之文也。如賈誼過秦論之類。讀去聲。
    - 決罪曰論。如言格殺勿論。謂不問罪也。

## 諗

- 音審(Shen)上聲
    - 念也。俗借用為審知之審。因古人書札中。習用伏審、伏念、等字。後沿誤作諗。作亦讅。

## 諛

- 音俞(Yu)平聲
    - 逢迎之言謂之諛。謂言人之善而不實也。

## 諜

- 音牒(Tieh)入聲
    - 軍中間諜也。伺候敵人間隙以反報其主者曰諜。俗謂之奸細。
    - 與喋通。多言也。

## 諞

- 皮姸切(P'ien)平聲又音匾(Pien)上聲義同
    - 巧言也。

## 諟

- 音是(Shih)上聲
    - 與是通。

## 諠

- 音喧(Hsuan)平聲
    - 與諼通。忘也。（大學）「終不可諠兮」。詩作諼。
    - 與喧同。囂也。如諠譁。

## 諡

- 音示(Shih)去聲
    - 人死將葬。誄列其行。而為之立號以易名也。

- ［解字］俗借用諡。諡音益。笑貌。惟段玉裁。則謂諡法字本作諡。後作諡誤。

## 諢

- 誤悶切(Wen)去聲
    - 弄言也。戲文中插以詼諧語。以引起聽者之興趣也。俗謂之打諢。

## 諤

- 音鄂(Nge)入聲
    - 正直之言也。

## 諦

- 音帝(Ti)去聲
    - 審也。如諦視。謂審視也。
    - 釋典用語。猶言真言。如參悟禪理曰妙諦、是也。

## 諧

- 音骸(Hai)亦讀希耶切(Hsieh)平聲
    - 合也。如音調相和曰諧聲。今謂事成亦曰諧。
    - 戲謔也。通稱笑話曰詼諧。其辭放誕使人失笑為詼。借他言以成趣語為諧。

## 諫

- 記晏切(Chien)去聲
    - 以直言正人之非也。故言官亦稱諫官。

## 諭

- 音裕(Yu)去聲
    - 告也。自上告下曰諭。如手諭、訓諭。
    - 曉也。謂曉其意義也。通作喻。

## 諮

- 音資(Tzu)平聲
    - 訪問政事也。如清時省議會稱諮議局。

## 諱

- 音卉(Hui)去聲
    - 有所忌避而隱其事也。如言諱疾忌醫。又死曰不諱。死為人所忌言。故言死謂之不諱也。
    - 生曰名。死曰諱。謂敬避其名不使人道也。今人稱尊屬已死者之名曰諱某。

## 諳

- 音庵(An)平聲
    - 熟聞而深悉之曰諳。如諳練、諳達。

## 諶

- 讀如甚(Ch'en)平聲
    - 誠也。（書）天難諶。命靡常。

## 諷

- 讀如風(Feng)去聲
    - 誦書也。連續其詞為諷。如諷詠、諷誦。
    - 微刺也。託言感人曰諷。如諷諫。

## 諸

- 讀如渚(Chu)平聲
    - 於也。有所專屬之義。（儀禮）則薦諸其席。
    - 疑辭。為之乎之合音。如問事之有否曰有諸。
    - 眾也。不專指一事物而言。如諸事、諸君。
    - 語助詞。（詩）「日居月諸」。居諸皆不為義。沿用為日月之稱。（韓愈詩）為爾惜居諸、是也。

## 諺

- 音彥(Nien or Yen)去聲
    - 俗語也。（大學）故諺有之曰。

## 諼

- 音喧(Hsuan)平聲
    - 忘也。亦作誼。
    - 與萱通。（詩）「焉得諼草。言樹之背。」萱為忘憂草。故作諼。後人加艸為■。

## 諾

- 讀如囊(Ne)入聲
    - 應辭也。疾應曰唯。緩應曰諾。
    - 以言許人亦曰諾。如言不輕然諾。楚諺得黃金百斤。不如得季布一諾。見（史記）。今人言金諾。本此。
    - 文書之押曰諾。如簽押曰畫諾。

## 謀

- 音牟(Mou)平聲
    - 計度也。先事籌度曰謀。如參謀、謀生。
    - 營求曰謀。如營業曰謀生。今謂相見曰謀面。謂圖謀一唔也。語見（書經）。謂謀所面見之事也。

## 謁

- 乙歇切(Yeh)入聲
    - 卑者對於尊者有所稟白而求見也。故謂進見曰晉謁。

## 謂

- 于貴切(Wei)去聲
    - 告語也。（論語）周公謂魯公曰。
    - 評論也。（論語）子謂子賤、子謂南容、皆是。
    - 稱謂也。（孟子）此之謂大丈夫。

## 謄

- 音騰(T'eng)平聲
    - 傳鈔也。如言謄錄、謄寫。

## 謊

- 音荒(Huang)平聲亦讀上聲
    - 妄言以欺人也。如說謊、圓謊。

- ［解字］本作■。

## 謅

- 音炒(Ch'ao)上聲亦音鄒(Tsou)平聲
    - 弄言也。如妄言曰胡謅。

## 謆

- 音扇(Shan)去聲
    - 以言惑人也。如謆惑、謆動。

## 謇

- 音蹇(Chien)上聲
    - 口吃難於言也。
    - 正言也。如言大臣有謇諤之節。謂能直言諫上也。

## 謎

- 讀如迷(Mi)去聲
    - 隱語也。如今燈謎。

## 諛

- 音小(Siao)上聲
    - 小也。

- 音叟(Sou)上聲
    - 誘辭。

## 謐

- 音蜜(Mi)入聲
    - 靜也。如言境內安謐。謂無盜賊擾亂之事也。

## 謔

- ■約切(Yue)入聲
    - 戲言也。譏刺之言。以詼諧出之為謔。

## 謖

- 音縮(Shu)入聲
    - 起也。
    - 謖謖。峻挺貌。李元禮謖謖如勁松下風。見（世說）。

## 謗

- 音榜(Pang)去聲
    - 訕也。見人行事不合而眾口交毀之曰謗。如誹謗、弭謗。

## 謙

- 讀如欠(Oh'ien)平聲
    - 卑遜不自滿也。如言謙虛、謙和。

## 講

- 讀如江(Chiang)上聲
    - 和解也。以言融合或疏通彼此之意見。使平允而息爭曰講。如講和、講價。
    - 解釋事物亦曰講。謂會通其義。使聞者了然也。如講書、講經、講義、講習。

## 謝

- 習夜切(Sieh)去聲
    - 辭去也。如言閉門謝客。又致仕亦曰謝政。
    - 退也。如言春秋代謝。謂此去彼代也。故花之凋落亦曰謝。
    - 告也。有愧對之義。如告罪曰謝罪。今通謂拜賜曰謝。如感謝、謝恩。

## 謠

- 音遙(Yao)平聲
    - 歌也。有章曲曰歌。無章曲曰謠。如童謠。
    - 凡感虛構辭謂之謠。如謠言、謠傳。

## 謦

- 讀如馨(Ch'ing)上聲
    - 馨欬。言笑也。聲之輕者曰謦。重者曰欬。見（莊子）。

## 謨

- 音模(Mu)平聲
    - 謀之已定者曰謨。如遠謨、廟謨。

## 謫

- 音摘(Che)入聲
    - 有罪而責之曰謫。故舊時職官之降調及遣戍亦曰謫。如謫降、謫戍。

- ［解字］本作■。亦作■。

## 謬

- 密幼切(Miu)去聲
    - 妄言也。言大而無徵曰謬。如言荒謬絕倫。
    - 差誤也。如言舛謬。

## 謳

- 音毆(Ngou)平聲
    - 齊聲而歌也。一說歌之別調曰謳。（孟子）謳歌者不謳歌堯之子而謳歌舜。

## 謷

- 音敖(Ngao)平聲
    - 詆毀也。謷謷。眾口愁聲也。

## 謹

- 几隱切(Chin)上聲
    - 慎也。謂慎重其事不敢忽也。
    - 敬也。如謹白、謹啓。

## 謻

- 音移(I)平聲
    - 門堂臺榭別出者曰謻。周赧王逃債之臺曰謻臺。

- ［解字］本作誃。亦作簃。

## 謾

- 音瞞(Man)平聲亦讀去聲
    - 欺誑也。以言相蒙曰謾。

## 譁

- 音花(Hua)平聲
    - 人多聲囂也。如諠譁。

## 譅

- 音澀(She)入聲
    - 難也。言語不便給曰訥譅。

## 譆

- 音僖(Hsi)平聲
    - 痛聲也。
    - 歎聲也。

## 譈

- 音隊(Tui)去聲
    - 怨也。與憝通。（孟子）凡民罔不譈。

## 證

- 讀如蒸(Cheng)去聲
    - 驗也。據所聞見以驗其情實也。如見證、證據。
    - 疾病證候也。俗作症。

## ■

- 讀如膺(Yin)去聲亦讀平聲
    - 答言也。今與應字多通用。

## 譎

- 音決(Chueh)入聲
    - 欺詐也。變幻百出使人不可究詰曰譎。故事物之紛亂曲折亦曰譎。如譎詭、紆譎。

## 譏

- 音機(Chi)平聲
    - 隱誚也。見人行事不合而微露非議之意也。如譏刺、譏笑。
    - 詰問也。（孟子）「關譏而不征」。如今言譏察。

## 譖

- 讀如簪(Chen or Tsen)去聲
    - 愬也。直告其事曰愬。加誣曰譖。

## 識

- 音式(Shih)入聲
    - 見而能認之曰識。如言相識。
    - 見解也。如知識、見識。

- 讀如志(Chih)去聲
    - 與誌同。記也。款識。鐘鼎所刻文字也。陽文曰款。陰文曰識。

## 譙

- 音誚(Tsiao)去聲
    - 與誚通。以微言責之也。

- 音樵(Ts'iao)平聲
    - 城上高樓也。如言譙門、譙鼓。

## 譚

- 本音覃。大也。又言論也。如言老生常譚。音義並與談同。惟談譚二姓不通。

## 譜

- 音補(Pu)上聲亦讀如普(P'u)
    - 籍錄也。籍錄人物而詳列其次序。如家譜、年譜。又同族則同譜。故俗稱盟兄弟曰譜兄弟。謂通譜也。
    - 樂歌之音節。皆先製譜以定其符號。故編為歌曲亦曰譜。

## 譟

- 音燥(Sao)去聲
    - 群呼聲也。

## 警

- 音景(Ching)上聲
    - 以危言聳人聽聞曰警。如警眾、警戒。故報告危急之消息亦曰警。如邊警、烽警。
    - 戒備也。古者天子出入禁止行人曰警蹕。以備非常也。今地方保衛治安設警察。亦簡稱警。如警章、警界。

## 譫

- 音詹(Chan)平聲
    - 病中妄語曰譫語。

## 譬

- 劈義切(P'i)去聲
    - 比喻也。以彼喻此曰譬。（論語）能近取譬。

## 譯

- 音亦(I)入聲
    - 傳他國之語言文字而達其意也。如通譯、翻譯。

## 議

- 讀如宜(Ni or I)去聲
    - 評論也。就事理別其是非曰論。就事例定其可否曰議。如會議、決議。文體之一種。如奏議、駁議。
    - 非議也。（論語）天下有道。則庶人非議。

## 譴

- 音遣(Ch'ien)去聲
    - 謫問也。有罪被責罰曰譴。

## 護

- 胡誤切(Hu)去聲
    - 扶助也。擁全之曰護。如護衛、護視。皆保護之不使一毫受損也。
    - 掩蔽曰護。如庇護、袒護。謂遮蓋人之過失也。信札密封亦曰護封。

## 譸

- 音舟(Chou)平聲
    - 譸張。誑也。言人之詭譎多端曰譸張為幻。語本（書經）。

## 譽

- 音余(Yu)平聲亦讀去聲
    - 稱人之美也。如面譽、毀譽。
    - 美名也。如言令聞廣譽。見（孟子）。

## 譾

- 音翦(Tsien)上聲
    - 淺也。如言譾陋。謂見聞淺陋也。

## 讀

- 杜斛切(Tu)入聲
    - 諷誦文籍皆曰讀。謂就一字一句。細心誦過也。如熟讀、拜讀。

- 音豆(Tou)去聲
    - 句讀也。文字中語絕處曰句。半句曰讀。謂讀時須逗頓處也。

- ［解字］右作賣音育。中從四、不從■。與買賣字異。

## 讅

- 與審同。悉也。字書不載。惟函牘中常用之。如讅悉。讅知之類。亦作諗。

## 變

- 臂院切(Pien)去聲
    - 更改也。如變法、變相。事物推陳出新曰變化。此生彼滅之義也。
    - 非常也。事情出於常軌之外曰變。故災異日災變。又凡死喪禍亂皆曰變。如變故、變端。
    - 權術曰變。謂奇謀勝算以應付非常者。如機變、權變。

- ［解字］下從■、從又者非。

## 訾

- 音慴(Cheh)入聲
    - 懼也。失氣也。

## 讌

- 音宴(Yen)去聲
    - 閒坐合語也。本作燕。今亦稱會飲曰讌、與宴字通用。

## 讎

- 音酬(Ch'ou)平聲
    - 答也。以言相當也。就其所問之範圍一一對答之曰儲。其出以惡聲者。亦卽以惡聲對付之也。故酬酢之酬亦作讎。償人價曰讎直。謂如數給之也。
    - 凡兩方勢力相當者亦曰讎。如讎匹、讎敵。
    - 相對也。校對文字曰讎校。謂以兩冊對勘。求其異同也。亦作■。

## 讒

- 鋤咸切(Ch'an)平聲亦讀去聲
    - 崇飾惡言以毀善害能也。如讒入。讒口。

## 讓

- 日樣切(Jang)去聲
    - 以大義責人曰讓。
    - 謙退也。凡先人後己曰讓。如沖讓。以己所有之物與人亦曰讓。如揖讓。

## 讕

- 音蘭(Lan)平聲亦讀去聲
    - 誣言相加也。

## 讖

- 讀如襯(Ch'en)去聲
    - 預兆也。以言微露其端倪曰讖。如符讖、圖讖等。皆言將來得失之兆也。

- ［解字］右上從■音尖。作從■者非。

## 讙

- 音歡(Huan)平聲
    - 諠譁也。聲多而雜曰讙。今用與歡樂之歡通。謂眾聲歡呼也。

## 讚

- 音贊(Tsau)去聲
    - 稱人之美曰讚。如讚歎。又文體之一種。頌揚人物之作也。

## 讜

- 音黨(Tang)上聲
    - 直言也。如忠讜、讜言。

## 讞

- 音彥(Nicn or Yen)上聲又音■(Nieh)入聲義同
    - 平議罪獄曰讞。如獄成謂之定讞。

## 讟

- 音獨(Tu)入聲
    - 誹謗也。痛怨之言曰讟。

## 【附錄】

### 詘
- 與屈伸之屈貶黜之黜並同。

### ■
- 同察。

### 誆
- 誑或作誆。

### ■
- 同■。

### 詶
- 同酬。

### ■
- 話本字。

### 誖
- 同悖。

### ■
- 誼本字。

### ■
- 籀文愆。

### ■
- 俗譜字。本作譜。

### ■
- 謗本字。

### ■
- 俗諄字。

### ■
- 同歌。

### 謚
- 本作益。笑貌。亦借作諡。

### 謼
- 同呼。

### 謯
- 與詛同。

### ■
- 善本字。

### ■
- 俗讖字。

### 譔
- 同撰。

### ■
- 同謫。

### ■
- 同讎。

