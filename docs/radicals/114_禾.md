# 禾部

## 禾

- 音和(H'uo)平聲
    - 嘉穀也。穀未去稾謂之禾。秦漢以前之禾字。皆指染而言。卽今之小米子也。後世始以稻為禾。

## 禿

- 讀如託(T'o)入聲
    - 無髮也。無髮之人曰禿者。見（穀梁傳）。引伸之。凡有毛者脫落則謂之禿。如禿節．禿筆之類．

- ［解字］下從儿。不從几。

## 秀

- 細宥切(Siu)去聲
    - 禾吐華也。引伸之凡草華皆曰秀。
    - 特異者而美觀曰秀。如秀潤．秀麗。
    - 秀才。漢以來為取士科目。明清時凡入學皆稱秀才。

## 私

- 音司(Szn)平聲
    - 對公而言。凡非屬於公家公眾者。皆謂之私。如私財．私產．私設．私立之類。
    - 隱祕曰私。如陰私之類。謂不使人知者也。故姦通亦曰私。
    - 單獨曰私。如私慾．恩私。謂不與人共之者也。

## 秈

- 音仙(Sien)平聲
    - 稻之不黏而早熟者曰秈。

## 秉

- 音丙(Ping)上聲
    - 執也。如秉筆之類。
    - 古量名。十六斛曰秉。（論語）冉子與之粟五秉。

## 秋

- 七優切(T'siu)平聲
    - 四時之一。自立秋（陽曆八月八日）至立冬（陽曆十一月八日）為秋。我國習慣。以陰曆之七月．八月．九月．為秋。歐美習慣。則以陽曆之九月．十月．十一月．為秋。至秋則萬物凋零而有愁慘之氣。故亦謂人有悲憂之狀者曰秋氣。
    - 穀熟曰有秋。見（書經）。
    - 年也。千秋。猶言千年。
    - 時也。如云多事之秋。

## 科

- 苦委切(K'e)平聲
    - 程也。品也。凡事物之程式品類皆曰科。如文科．理科之類。
    - 等差也。（論語）為力不同科。
    - 坎也。（孟子）盈科而後進。
    - 斷也。如科罪。猶言斷罪也。
    - 凡學術之有統系而可以獨立者。謂之科學。
    - 科第。謂取人條格也。古者分科取士。故士之登進曰登科。有以所設科目言之者。如博學鴻詞科．經濟特科之類。有同一科目而以等差言之者。如進士為甲科。舉人為乙科。有以開科年歲言之者。如甲子科．乙丑科之類。
    - 草木一本亦謂之一科。
    - 脫帽露首曰科頭。
    - 戲劇中有科白。動作為科。言語為白。

## 秒

- 音眇(Miao)上聲
    - 禾芒也。數之纖細者曰秒。
    - 圓周之小數。六十秒為一分。六十分為一度。又計時之法。六十秒為一分。六十分為一小時。

## 秔

- 音庚(Keng)平聲
    - 稻之不黏而晚熟者。俗作稉。

## 秕

- 音比(Pi)上聲
    - 不成粟也。弊政亦謂之秕政。

## 租

- 讀如祖(Tsu)平聲
    - 稅也。如田畝之稅曰田租。
    - 凡以物賃人而按時取值皆謂之租。如房租之類。

## 秣

- 音昧(Mei)去聲又音末(Me)入聲義同
    - 食馬穀也。猶俗言馬料。如言芻秣。

## 秦

- 齊寅切(T'sin)平聲
    - 古國名。嬴姓。伯益之後。在甘肅天水縣。春秋時。奄有今陝西省。故亦稱陝西曰秦。
    - 朝代名。始皇嬴政政。兼并六國。遂代周而有天下。（公元前二二一年）凡三主十五年。為漢所滅。東晉時。苻健據關中稱秦。姚萇滅之。仍其國號。史稱後秦。為晉所滅。乞伏乾歸據甘肅南部亦稱秦。史謂之西秦。後為夏所滅。

## 秧

- 音央(Yang)平聲
    - 禾曲也。
    - 凡草木初生可以移栽者皆曰秧。如桑秧．松秧。又魚曲亦曰魚秧。

## 秩

- 音姪(Chih)入聲
    - 自然之序也。如言秩序。謂各因所處之地位而有當然之則也。
    - 官之品級也。如爵秩．祿秩。
    - 肅敬也。（詩）左右秩秩。
    - 十年為一秩。如七十歲曰七秩。八十歲曰八秩。古文作豒。

## 秫

- 音術(Shu)入聲
    - 稷之黏者。可以釀酒。今北方通呼高梁曰秫秫。其稈謂之秫稭。

## 秬

- 音巨(Chu)上聲
    - 黑黍也。古以釀酒。用鬱金和之。謂之秬鬯。

## 秭

- 音姊(Tzn)上聲
    - 數也。萬億曰秭。

## 秤

- 熾應切(Ch'eng)去聲
    - 所以正斤兩之器也。

## 秸

- 吉揠切(Chia)入聲
    - 禾稾去皮也。

## 移

- 音夷(I)平聲
    - 遷也。
    - 轉變也。如言移風易俗。
    - 文體之一種。舊官文書致於平行者曰移文。

## 稀

- 音希(Hsi)平聲
    - 疏也。如月明星稀。
    - 溏薄也。俗亦稱粥或湯飯曰稀飯。

## 稂

- 音郎(Lang)平聲
    - 草名。似莠。害苗者也。

## 稃

- 音敷(Fu)又音浮並平聲
    - 穀皮也。

## 稅

- 音帨(Shui)去聲
    - 租也。古租稅字通用。今謂田畝所入曰租。百貨所入曰稅。
    - 舍也。稅駕。猶言解駕休息也。見（史記）。

## 稈

- 歌罕切(Kan)上聲
    - 禾莖也。

## 稊

- 音題(T'i)平聲
    - 草也。中有米而細。太倉稊米。語本（莊子）。喻言其至微不足數也。

## 程

- 音呈(Ch'eng)平聲
    - 度量之總名。故謂法式曰程。如章程．程式。皆謂辦事所定之準則也。
    - 期限也。日常所行之事。設為定限。必及格而止曰定程．課程之類。本此義。
    - 道里也。一程猶俗言一站。

## 稌

- 音徒(T'u)平聲
    - 糯稻也。（詩）豐年多黍多稌。

## 稍

- 讀如梢(Shao)去聲
    - 略也。如略多略少。亦得云稍多稍少。重言之亦曰稍稍。

## 稔

- 音衽(Jen)上聲
    - 穀熟也。
    - 年也。謂穀一熟為一年也。
    - 熟悉曰稔。積久者亦曰稔。如稔惡之類。俗並讀如審。

## 稗

- 讀如敗(Pai)去聲
    - 粟類。有水稗．旱稗兩種。水稗莖扁。上青下紫。旱稗則莖通綠。梢頭皆出扁穗。結實如黍粒。微苦。亦可煮粥磨麵食之。
    - 小也。如小說曰稗說。小販曰稗販。

## 稚

- 音治(Chih)去聲
    - 幼小也。幼童亦曰稚子。

## 稜

- 音楞(Ieng)平聲
    - 神靈之威曰威稜。見（漢書）。
    - 凡物有廉角者曰觚稜。亦作棱。

- 讀如楞去聲
    - 農人指田遠近多少曰幾稜。

## 稞

- 音科(K'e)平聲
    - 青州謂麥曰稞。

## 稟

- 音冰(Ping)上聲
    - 受命曰稟。如稟承．稟命之類。
    - 下對上白事為稟。書牘之上行者亦謂之虞。

- ［解字］俗作稟。

## 稠

- 音酬(Chou)平聲
    - 多也。密也。如言稠人廣眾．煙稠密之類。
    - 稀之反。汁之濃厚者曰稠。

## 稭

- 音皆(Chieh)平聲又音秸(Chia)入聲義同
    - 禾稾去皮也。今北方亦謂高梁稈曰秫稭。河工用之。謂之稭料。

## 種

- 音腫(Chung)上聲
    - 穀種也。如言籽種。
    - 種族也。地球上人種。因皮膚顏色之異同。分為黑白黃三種。或加紅人種・㯶色人稱。為五五種。
    - 種類也。物之可分品目者。一品謂之一種
    - 種種。謂各種也。又髮短貌。余髮種種。見（左傳）。

- 音踵去聲
    - 蓺植也。如種花種樹。

## 稱

- 蚩膺切(Ch'eng)平聲
    - 知輕重也。故計輕重曰稱。
    - 揚言也。如稱道．稱述。
    - 名號謂之稱。如尊稱．通稱．稱呼．稱號之類。

- 熾應切去聲
    - 所以正斤兩者。俗作秤。
    - 適宜也。如俗言相稱。又報稱。謂適當之報酬也。

## 稷

- 音卽(Tsi)入聲
    - 穀類植物。榦高四五尺。葉細長而尖。種子白。供食用。按稷與黍不同。黍黏稷不黏。漢以後皆誤以粟為稷。唐以後大誤以黍為稷也。穀類中種之最早。古稱為百穀之長。故農官名稷。穀神亦名稷。

## 稺

- 音治(Chih)去聲
    - 幼禾也。
    - 人物幼小皆曰稺。（詩）眾稺且狂。

## 稻

- 音道(Tao)上聲
    - 穀類之植於水田者。其實磨砦去殼謂之米。東南各省農田皆種之。春下種。至夏分秧。其種甚多。約分粳稻．糯稻兩類。以成熟之期。又分早稻．晚稻兩類。早稻立秋時熟。晚稻立冬時熟。閩粵熱地。有一年兩熟者。

## 稼

- 音駕(Chia)去聲
    - 稼穡。農事也。種之曰稼。斂之曰穡。故亦統稱禾黍曰禾稼。

## 稽

- 音雞(Chi)平聲
    - 考也。如稽古之類。無根據者曰無稽。故流傳泛泛之言曰無稽之言。
    - 計較也。反脣相稽。見（漢書）。謂不受教訓。反為抵抗之言也。
    - 滑稽。謂詼諧善言之人也。史記有（滑稽列傳）。

- 音啓(Ch'i)上聲
    - 稽首。下拜首至地也。

- ［解字］左從禾音雞。本之曲頭者也。與禾字不同。

## 稿

- 音稿(Kao)上聲
    - 禾稈也。如以禾莖為厚席。俗謂之稿薦。
    - 草稿之略稱。如詩稿．文稿。凡刻本稱稿。皆謂從其原稿。未經刪定之意。

- ［解字］亦作稾。俗作藳。

## 穀

- 音谷(Ku)入聲
    - 植物之可供民食者皆曰穀。古有九穀六穀之稱。今通俗以稻．黍．稷．麥．粟為五穀。
    - 善也。如盡善曰戩穀。見（詩經）。
    - 生也。（詩）穀則異室。死則同穴。

## 穄

- 音祭(Tsi)去聲
    - 稷也。穀類植物。似黍而不黏。北人呼稷為祭。故又稱為穄。

## 穆

- 音目(Mu)入聲
    - 和也。（詩）穆如清風。
    - 穆穆。深遠之意。（詩）穆穆文王。
    - 昭穆。宗廟之序也。一世為昭。二世為穆。又左為昭。右為穆。
    - 穆然。靜思貌。讀如默。見（漢書）。

- ［解字］右上從白。從自者誤。

## 穇

- 音衫(Shan)平聲
    - 粟類。山東．河南多種之。又名龍爪粟。其實如黍。赤色。以之煮粥磨麵食之。味咯澀。雜糧之一種也。

## 穈

- 音門(Men)平聲
    - 赤苗嘉穀也。

## 穌

- 速烏切(su)平聲
    - 與蘇通。死而復生也。
    - 耶穌。猶太人名。基督教之祖。歐美人多奉之。稱為上帝之子。救世之主。

## 積

- 音迹(Tsi)入聲
    - 聚也。如言積少成多。
    - 堆疊地。如言堆積如山。
    - 經久曰積。如言積年．積世。
    - 算學中乘得之數曰積。如面積．體積．又積分學之簡稱。如微積。

- 讀如恣(Tsu)去聲
    - 堆積之名詞也。如禾稿堆聚。俗謂之柴積是也。

## 穎

- 音郢(Ying)上聲
    - 禾末也。引伸方刀錐之末亦曰穎。如言鋒穎。
    - 筆頭也。唐韓愈有（毛穎傳）。指筆而言。
    - 同類中之出眾者曰穎。如穎異。猶俗云出尖也。

## 穗

- 音遂(Sui)去聲
    - 禾之擢莖吐花曰穗。
    - 廣州市亦稱穗城。故簡稱為穗。

## 穠

- 音濃(Nung)平聲
    - 花木稠多貌。

## 穡

- 音色(Se)入聲
    - 穀可收曰穡。服田力穡。見（書經）。

## 穢

- 烏歲切(Hui)去聲
    - 蕪也。田中雜草也。蕪穢不治。見（漢書）。
    - 汙也。醜行亦曰穢。

## 穩

- 烏袞切(Wen)上聲
    - 安也。定也。如穩當．穩妥。

## 穫

- 音鑊(Hu)入聲
    - 刈穀也。

## 穰

- 音攘(Jang)平聲
    - 穰穰。豐盛也。（詩）「豐年穰穰」。又「降福穰穰」。皆是。

- 音讓上聲
    - 浩穰。猶言繁盛。見（漢書）。

## 【附錄】

### 秊
- 年本字。

### 秆
- 同稈。

### 秌
- 秋本字。

### 秪
- 同祇。

### 秘
- 俗祕字。

### 称
- 俗稱字。

### 稉
- 同秔。

### 稘
- 朞或作稘。

### 穏
- 俗穩字。

### 稾
- 同稿。

### 穅
- 糠本字。

### 穉
- 稺或作穉。

### 穤
- 糯或作穤。

### 穨
- 同頹。

