# 食部

## 食

- 舌弋切(Shih)入聲
    - 所以養口腹之物也。本指穀類而言。引伸之凡以供口腹者皆謂之食。如蔬食、肉食。
    - 以物入口嚼而下嚥也。俗謂之喫。
    - 祿也。（論語）君子謀道不謀食。
    - 與蝕通。日食、月食。或作蝕。言虧損也。
    - 食言。謂言既出而背之也。見（左傳）。
    - 食指。手之第二指也。今亦以言人口。如食指繁多。

- 音寺(Szu)去聲
    - 與飼通。以食與人也。（詩）飲之食之。

## 飢

- 音肌(Chi)平聲
    - 餓也。如言飢飽。與饑饉之饑不同。

## 飣

- 音訂(Ting)去聲
    - 猶俗言供果。古謂之飣坐。黏果累積。以為陳設之具而不食者。故文詞之因襲堆砌者。謂之餖飣。

## 飥

- 音託(T'o)入聲
    - 餺飥。餅屬。亦作■飥。俗諺巧新婦做不得無麵■飥。語見（陳龍川集）。

## 飧

- 音孫(Sun)平聲
    - 熟食也、朝曰饔。夕曰飧。
    - 水和飯也。

## 飩

- 音屯(T'un)平聲
    - 餛飩。麵食之一種。以麵裹餡。曲之使兩端相接。以煮食者。

## 飪

- 日飲切(Jen)上聲
    - 烹調生熟之節也。食物過熟曰失飪。

## 飫

- 音淤(Yu)去聲
    - 食多也。（詩）飲酒之飫。

## 飭

- 音敕(Ch'ih)入聲
    - 整備謹嚴之貌。如言匡飭、整飭。
    - 命令也。如託人攜帶信件。信面書飾呈、飭送之類。謂命僕人送呈也。

## 飲

- 讀如音(Yin)上聲
    - 流質之食品也。如酒漿之屬。古有五飲。見（禮記內則）。
    - 食不用嚼而下咽者皆曰飲。如飲酒、飲水。
    - 有含受之意。如飲恨、飲泣。皆謂不顯露於外也。

- 音蔭去聲
    - 以飲飲之也。如言飲之以酒。

## 飯

- 附萬切(Fan)去聲
    - 黍稷之炊熟者也。又食飯亦曰飯。讀上聲。

## 飴

- 音移(I)平聲
    - 餳也。如今之糖漿。

## 飼

- 音寺(Szu)去聲
    - 以食食人也。通作食。去聲。

## 飽

- 讀如包(Pao)上聲
    - 食慾滿足也。引伸之凡滿足皆謂之飽。如感人之恩惠曰飽德之類。

## 飾

- 音識(Shih)入聲
    - 物既成而加以文采也。髹漆繪畫雕刻之類皆是。故物之取其美觀者曰飾。如服飾、首飾。
    - 粉飾。言事無實際徒有外觀也。如言粉飾太平。
    - 假託也。如飾詞、飾說。矯情飾貌之類。

## 餂

- 音忝(T'ien)上聲
    - 鉤取也。（孟子）是以言餂之也。

- ［解字］右從口舌之舌。

## 餃

- 音教(Chiao)去聲
    - 屑米麵為之。或謂之粉角。

## 餈

- 音慈(T'zu)平聲
    - 稻餅也。凡炊米爛後。擣之成糕餅者曰餈。

## 餉

- 試漾切今讀如享(Hsiang)去聲
    - 饋也。
    - 軍用之銀米曰餉。

## 養

- 矣兩切(Yong)上聲
    - 長育也。（孟子）苟得其養。無物不長。苟失其養。無物不消。
    - 廝役之主炊者。如言廝役亦日廝養。
    - 生子曰養。見（韓詩外傳）。今俗亦有此語。文言中罕用。
    - 氧。通稱養氣。為無色無味無臭之氣體。人得之而生。火得之而燃。動、植、礦、三者之緊要成分也。

- 音恙去聲
    - 下奉上也。如奉養、供養。

## 餌

- 音耳(Er)上聲亦讀去聲
    - 粉餅也。為食物之嗜好品。以供不時之需者。如餅餌、果餌。又病者所食之滋養品曰藥餌。
    - 漁獵所投食物。以誘取魚鳥者皆曰餌。引伸之以利誘人亦謂之餌。

## 餐

- 讀如粲(T'san)平聲
    - 食也。無功食祿曰素餐。見（詩經）。
    - 頓也。一頓飯曰一餐。語本（莊子）。今俗亦有此語。

## 餑

- 音勃(Pe)入聲
    - 食品。餅餌之屬。北人謂之餑餑。

## 餒

- 讀如內(Nui)上聲
    - 餓也。如飢寒亦謂之凍餒。
    - 中不足也。如勇氣消乏曰氣餒。
    - 魚爛曰餒。（論語）魚餒而肉敗。不食。

## 餓

- 音莪(Ngo)去聲
    - 飢甚也。（孟子）餓其體膚。

## 餔

- 音逋(P'u)平聲
    - 申時食也。故亦謂日將落時曰日餔。
    - 食也。飲食亦曰餔啜。見（孟子）。

## 餕

- 音俊(Tsun)去聲
    - 食之餘也。（禮）餕餘不祭。
    - 食人之餘也。（禮）旨甘柔滑孺子餕。

## 餖

- 音豆(Tou)去聲
    - 餖飣。詳「飣」。

## 餗

- 音速(Su)入聲
    - 鼎實也。（易）「鼎折足。覆公餗。」今言人不能勝任以致僨事曰覆餗。

## 餘

- 音余(Yu)平聲
    - 賸也。供多於求。其不盡之數皆謂之餘。（孟子）則農有餘粟。女有餘布。
    - 舉其所重略言其所輕者。渾括之詞也。如其餘之類。
    - 暇也。如言公餘。謂辦事之餘暇也。

## 餛

- 音魂(Hun)平聲
    - 餛飩。詳「飩」。

## 餞

- 音踐(Tsien)上聲又集彥切去聲義同。
    - 以酒食送行也。
    - 糖漬果物。俗謂之蜜餞。本作煎。

## 餅

- 音併(Ping)上聲
    - 食品。溲麵製為平圓形。用火烙之而食也。製餅者亦謂之餅師。又煮麵謂之湯餅。古生子之家。多以麵享客。謂之湯餅會。

## 餡

- 音陷(Hsien)去聲
    - 餅餌中所實之味也。

## 餧

- 讀如委(Wei)去聲
    - 飼也。俗謂飼牲畜曰餧。俗作餵。

## 館

- 音貫(Kuan)去聲亦讀上聲
    - 客舍也。古為行旅食宿休憩之所。今之旅館。猶沿此義。
    - 舍之也。（孟子）帝館甥於貳室。
    - 官署名。如唐有弘文館。宋有昭文館。清翰林院有庶常館。故庶常授職曰留館。其改用部曹知縣者曰散館。
    - 官舍曰公館。見（禮記）。後因謂員官之寓所皆曰公館。
    - 舊時授徒之所也。如言村館、蒙館。

- ［解字］俗作館。

## 餬

- 音胡(Hu)平聲
    - 糜粥也。今米粉麵粉。以水調和之。皆謂之餬。或作糊。
    - 餬口。謂食不求飽。聊以生活之意。故遠遊以謀生計者曰餬口四方。語本（左傳）。

## 餿

- 音搜(Sou)平聲
    - 食物久留。發生細菌而變味者。其化學作用。與發酵相似。但酵係物質之變化。餿者物質之腐敗耳。

## 餮

- 音鐵(T'ieh)入聲
    - 饕餮。詳「饕」。

## 餱

- 音侯(Hou)平聲
    - 乾糧也。（詩）迺裹餱糧。

- ［解字］俗作■。

## 餳

- 音唐(T'ang)平聲
    - 麥芽糖也。亦曰飴糖。俗謂之糖。餳亦作餳。讀習盈切。

## 餵

- 讀如畏。餧之俗字。以食飼之也。如牲畜之言餵養。

## ■

- 音高(Kao)平聲
    - 食品。溲米粉與糖相調和蒸而食之者。亦作糕。

## 餼

- 音欷(Hsi)平聲
    - 饋餉也。（左傳）餼國人粟戶一鍾。
    - 廩給也。明清學校之制。生員之優等者。由官給以廩糧曰廩生。得補廩生者亦日食餼。
    - 生牲也。（論語）「子貢欲去告朔之餼羊。」因其時告朔之禮已廢。而徒供其羊為具文也。

## 餽

- 音匱(K'uei)平聲
    - 與饋同。饋贈、饋送。亦作餽。

## 餲

- 音遏(O)入聲亦讀如隘去聲
    - 味變也。（論語）食饐而餲。

## 饁

- 音葉(Yeh)入聲
    - 餉田食也。猶俗言送飯。

## 餺

- 音博(Po)入聲
    - 餺飥。餅屬。詳「飥」。

## 饅

- 音瞞(Man)平聲
    - 屑麵發酵。蒸食之者。謂之饅頭。

## 饉

- 音僅(Chin)去聲
    - 饑饉。荒年也。蔬不熟為饉。

## ■

- 音溜(Liu)去聲
    - 飯氣蒸也。飯半蒸為饙。饙熟為■。

## ■

- 音散(San)上聲
    - 以糯粉和麵。牽索紐捻成環釧之形。油煎食之也。今謂之■子。古曰寒具。見（本草綱目）。

## 饋

- 音匱(K'uei)去聲
    - 餉也。凡進食於尊者曰饋。（孟子）亟問亟饋鼎肉。
    - 贈送也。（論語）朋友之饋。

## 饌

- 音撰(Chuan)去聲
    - 具食也。（論語）「有盛饌必變色而作」。言敬主人待客之禮也。

## 饐

- 音懿(I)去聲
    - 飯傷溼也。

## 饑

- 音機(Chi)平聲
    - 荒年也。穀不熟為饑。

## 饒

- 音蕘(Jao)平聲
    - 多也。豐厚也。如言富饒、饒裕。
    - 寬容也。俗謂寬恕曰饒。

## 饔

- 音邕(Yung)平聲
    - 熟食也。朝曰饔。夕曰飧。

## 饕

- 音滔(T'ao)平聲
    - 饕餮。惡獸名。古以為凶人之號。言貪飲食者也。

## 饗

- 音享(Hsiang)上聲
    - 古以飲食待賓客。最重之禮曰饗。其次謂之宴。
    - 合祭也。（禮）大饗其王事歟。
    - 與享通。享受也。

## 饘

- 音旃(Chan)平聲
    - 糜也。厚曰饘。稀曰粥。

## 饜

- 音厭(Yen)去聲
    - 飽足也。（孟子）則必饜酒肉而後反。

## ■

- 音摩(Mo)平聲
    - 北人謂粗餅曰■■。

## 饞

- 音讒(Ch'an)平聲
    - 貪食也。

## 饟

- 音讓(Jang)去聲今讀如向(Hsiang)
    - 與餉同。以食食人也。

## 【附錄】

### ■
- 俗餐字。

### ■
- 俗飧字。

### ■
- 同餺。詳飥字。

### ■
- 俗飯字。

### 餅
- 俗■字。

### ■
- 飾或作■。

### ■
- 同饌。

### 饇
- 同飫。

### 饈
- 羞膳字或作饈。

### ■
- 同饌。

### 餚
- 同肴。

