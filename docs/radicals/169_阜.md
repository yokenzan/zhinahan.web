# 阜部

## 阜

- 音負(Fu)上聲
    - 土山也。（詩）如山如阜。
    - 大也。眾多也。盛也。如殷阜、康阜。皆言繁盛富厚也。

## 阡

- 音千(Ts'ien)平聲
    - 阡陌。田間道路也。東西為陌。南北為阡。
    - 墓道也。如新墳曰新阡。

## 阨

- 音厄(Nge)入聲
    - 境遇苦難也。與厄■並通。

## 阬

- 音硜(K'eng)平聲
    - 阬坎也。掘土為之。小者為坎。大者為阬。
    - 陷也。猶俗言活埋。白起阬趙之降卒數十萬人於長平。秦始皇有阬儒之事。並見（史記）。亦作坑。

## 阮

- 讀如元(Yuan)上聲
    - 古國名。又姓也。
    - 俗謂姪曰阮。因晉阮籍、阮咸、為叔姪。皆有盛名。故借用。

## 阱

- 音淨(Tsing)去聲
    - 阬也。古田獵以驅禽獸。則設陷阱。亦作■。

## 防

- 扶亡切(Fang)平聲亦讀去聲
    - 隄也。築土以止水之漫溢者。
    - 備也。如俗言隄防。
    - 凡有所戒備皆曰防。如海防、邊防。謂屯駐軍隊之地。

## 阻

- 音俎(Chu)亦讀如祖(Tsu)上聲
    - 險阻也。山險曰險。水險曰阻。
    - 與沮通。止也。如為之氣阻。又止之亦曰阻。如阻撓。

## 阼

- 音祚(Tsu)去聲
    - 主人所立之階也。古者賓主相見。賓自西階。主人自東階。因答酢賓客故曰阼。
    - 天子之位曰阼。如卽位曰踐阼。言為天下主也。

## ■

- 音厄(Nge)入聲
    - 困窮也。如言■運之類。亦作阨。

## 阽

- 音鹽(Yen)平聲
    - 危也。亦讀如店。

## 阿

- 厄歌切(Neg)平聲
    - 大陵曰阿。（詩）在彼中阿。
    - 倚也。古以為官名。言所倚賴之人也。如阿衡、阿保。
    - 比也。瞻徇也。如言阿私所好。

- 讀如亞(A)入聲
    - 發語詞。古今人小字多用此字。

## 陀

- 音駝(T'o)平聲
    - 亦作阤。■也。如陂陀。

## 陂

- 音頗(P'e)平聲
    - 陂陀。地勢斜傾向下也。亦讀如碑。陂池。畜水之處也。亦讀如祕。傾邪也。對平正而言。

## 附

- 扶務切(Fu)去聲
    - 依傍也。小者託於大者以自存之謂。如依附、親附。小國服從大國亦曰歸附。
    - 增益也。（論語）季氏富于周公。而求也為之聚斂而附益之。
    - 寄也。寄書亦曰附書。

## 陋

- 音漏(Lou)去聲
    - 狹小也。如陋巷、陋室。凡規模氣象、鄙劣無足觀者皆謂之陋。如鄙陋、僻陋、淺陋、卑陋之類。
    - 醜劣也。指人之狀貌而言。
    - 不完備也。如言因陋就簡。

- ［解字］右本從丙從■。今通作陋。

## 陌

- 暮額切(Me)入聲
    - 阡陌。詳「阡」。
    - 借為百字。如短陌。謂以七十錢作一百或六十錢作一百之類。今吳俗謂之六申、七申、是也。

## 降

- 讀如巷(Hang)亦讀若香(Hsiang)平聲
    - 落也。如霜降。
    - 伏也。服從也。

- 音絳(Chiang)去聲
    - 階級自上而下也。（論語）「出降一等。」凡品位等差。順序而下移者。皆謂之降。如降官、降服。
    - 貶抑之也。如言降心相從、降格以求之類。按降字古書無去聲。今相沿讀降伏之降平聲。升降、下降、皆去聲。

## 限

- 音閑(Hsien)上聲
    - 界也。有一定之範圍、不得越過之謂。故有指定之地位。謂之限制。有指定之時日。謂之限期。

## 陔

- 音該(Kai)平聲
    - 近階之處也。
    - 戒也。笙詩有南陔。言孝子相戒以養也。
    - 九天之上。謂之九陔。陔埏。言至遠之地也。

## 陛

- 音婢(Pi)上聲
    - 天子之階也。
    - 對於天子稱陛下。言致之執戟侍從之臣。由卑以達尊也。

## 陝

- 音閃(Shan)上聲
    - 地名。古有陝原。周初為周召二公分治之所今為縣名。屬河南省。又陝西省亦簡稱陝。

- ［解字］字從■不從夾。從夾之陜。為狹本字。

## 陟

- 音植(Chih)入聲
    - 登也。（詩）陟彼南山。
    - 進用曰陟。黜陟。言革職與升官也。

## 陡

- 音斗(Tou)上聲
    - 頓也。突然而起之意。山勢險峻曰陡。亦作斗。

## 院

- 喻倦切(Yuan)去聲
    - 周垣也。宮室有垣牆者曰院。
    - 場所也。如學院、戲院。
    - 公署名。如法院、參議院之類。

## 陣

- 讀如陳(Chen)去聲
    - 列也。謂軍師行伍之列。故軍隊分布之勢曰陣勢。弔伸之筆勢亦謂之筆陣。凡有氣劫相續而至者。一至則謂之一陣。如狂風驟雨之類。

## 除

- 音廚(Ch'u)平聲
    - 階也。如言庭除。
    - 去也。如剪除、掃除、祓除之類。
    - 拜官曰除。如言除授。謂除去故官就新官也。
    - 一歲之末日謂之除夕。取除舊更新之義也。
    - 算法名。以總數分析為若干分。謂之除。

## 陪

- 音裴(P'ei)平聲
    - 伴也。如言追陪、奉陪。
    - 副也。凡有正副之名者。副者亦謂之陪。謂備員以待缺乏之意也。
    - 重也。如諸侯之臣。對於天子稱陪臣。言臣之臣也。
    - 償還也。賠償之賠本作陪。

## 陬

- 音諏(Tsou)平聲
    - 隅也。遐陬。謂僻遠之地也。

## 陰

- 衣金切(Yin)平聲
    - 陽之對。凡事物之相對待者。古多以陰陽字目之。如天地、日月、寒暑、晝夜、男女、內外、剛柔、動靜之類。皆是。於此謂之陽。則於彼謂之陰也。因其互為消長。故或以審斷吉凶。漢以前凡言術數占驗之事者。皆謂之陰陽家。
    - 晴之對。如言陰雨。
    - 山之北曰陰。如山陰、華陰。
    - 水之南曰陰、如江陰、淮陰。
    - 日影曰陰。晉陶侃嘗言。大禹惜寸陰。吾輩當惜分陰。見（本傳）。
    - 不見日處皆曰陰。如牆陰、花陰。
    - 背面曰陰。如碑之背面曰碑陰。
    - 默也。凡祕密不使人知者皆曰陰。如陰謀、陰德。
    - 謂幽冥曰陰。如冥罰曰陰譴。墳墓曰陰宅。

## 陲

- 音垂(Ch'ui)平聲
    - 邊疆也。如言邊陲。

## 陳

- 池寅切(Chen)平聲
    - 布也。如言陳列、陳設。
    - 故也。新之反。如言推陳出新。
    - 國名。周初封舜之後胡公於陳。春秋之季。為楚所滅。今河南開封以東。南至安徽亳縣。皆其地。
    - 朝代名。陳霸先受梁禪為帝。國號陳。（公元五五七年）凡五主、三十三年。滅於隋。
    - 朱陳。言兩姓世為婚姻也。山東豐縣古有朱陳村。

- 直刃切去聲
    - 與陣同。軍伍行列也。

## 陴

- 音脾(P'i)平聲
    - 城上女牆也。

## 陵

- 音淩(Ling)平聲
    - 大阜曰陵。
    - 塚也。秦謂天子塚曰山。漢曰陵。見（水經注）。
    - 侵侮也。（中庸）在上位。不陵下。
    - 躐也。陵節。猶躐等也。見（禮記）。
    - 廢壞也。如陵夷、陵遲。

## 陶

- 音桃(T'ao)平聲
    - 瓦器也。
    - 製為瓦器亦曰陶。（孟子）「萬室之國。一人陶。」又以喻教化。如言甄陶、陶鎔。
    - 喜樂也。如言陶陶然。
    - 哀思也。鬱陶。見（孟子）。

- 音搖(Yao)平聲
    - ■陶。舜臣名。

## 陷

- 讀如咸(Hsien)去聲
    - 沒也。沒入土中曰陷。
    - 陷■。掘地為坑坎。獵者驅迫禽獸使之下落而不能出。以揜取之也。
    - 害也。如誘人犯罪曰構陷。造言以入人罪臼誣陷。
    - 破壞也。如城破曰城陷。破陣曰陷陣。

- ［解字］從■。與舀字不同。

## 陸

- 音六(Lu)入聲
    - 高平曰陸。謂平曠之高原也。故對於洋海而言。各大洲之地。皆謂之大陸。
    - 旱道也。如由水道上岸曰登陸、陸行。
    - 陸續。相續不絕之意。
    - 陸離。言采色之奪目也。
    - 陸梁。猶跳躍。本指猛獸而言。亦以喻匪盜。
    - 陸沈。言無端而覆滅也。本以言賢者之避世。猶隱姓埋名之意。見（莊子）。今多借以言亡國。
    - 借用為數目六字。

## ■

- 音臬(Nieh)入聲
    - 杌■。危殆不安也。亦作卼臲。

## ■

- 音因(Yin)平聲
    - 塞也。

## 陽

- 音羊(Yang)平聲
    - 陰之反。參看「陰」。
    - 日也。（孟子）秋陽以暴之。
    - 南面曰陽。天子當陽。見（左傳）。
    - 水北曰陽。如漢陽、渭陽。
    - 山南曰陽。如衡陽、岳陽。
    - 顯見者謂之陽。如言陽為尊敬。言貌為恭敬也。

## 隄

- 音題(Ti)平聲
    - 築土以防水之溢出者。

- ［解字］俗亦作堤。

## 隃

- 音俞(Yu)平聲
    - 地名。漢有隃麋縣。今陝西汧陽縣境。古產墨之地也。

## 隅

- 音虞(Yu)平聲
    - 邊側之地曰隅。海隅。見（書經）。
    - 方角也。物之方者。皆有四隅。（論語）「舉一隅。不以三隅反。」言知此而能悟彼也。
    - 人之有分辨不苟取者曰廉隅。不與眾共受恩澤曰向隅。俗亦謂坐失機會曰向隅。

## 隆

- 讀若籠(Lung)平聲
    - 豐滿而盛大也。故凸起者謂之隆起。
    - 盛也。如言德隆望重之類。
    - 厚也。如言摯誼隆情之類。
    - 隆隆。雷聲也。見（漢書）。

## 隈

- 音煨(Wei)平聲
    - 山水之委曲處也。

## 隊

- 音兌(Tui)去聲
    - 軍隊也。古百人為隊。見（左傳注）。

## 隋

- 音隨(Sui)平聲
    - 朝代名。隋文帝楊堅。始受封于隨。後受北周禪為帝。旋滅陳。一統天下。以隨從■。周齊奔走不寧。故去■作隋。以為國號。（公元五八一年）凡四帝、三十九年。禪於唐。

## 隍

- 音黃(Huang)平聲
    - 城池也。有水曰池。無水曰隍。

## 階

- 音皆(Chieh)平聲
    - 登堂道也。堂高於平地。築成層級以上升也。
    - 梯也。（論語）猶天之不可階而升也。
    - 官之等級曰階。故稱官位曰官階。
    - 所引進之路也。如由之以生禍亂者曰禍階、亂階。
    - 憑藉也。如言無尺寸之階。言絕無憑藉也。

## 隔

- 音鬲(Ke)入聲
    - 障也。謂二者之間有物障礙。使之不相通也。如言隔閡。
    - 遠離也。如言睽隔。

## 隕

- 音允(Yun)上聲亦讀去聲義同。
    - 從高下墜也。

- 讀如圓。幅隕。地之境域也。幅言其廣。隕言其周。隕或作員。

## ■

- 屋虎切(Wu)上聲
    - 與塢同。村落中為碉堡以守衛也。

## 隘

- 倚賣切(Ngai)去聲
    - 險阻之地也。如形勢之易守難攻者曰險隘。
    - 狹也。不寬廣之意。（孟子）伯夷隘。

## 隙

- 欺戟切(Hsi)入聲
    - 壁際孔也。（孟子）鑽穴隙相窺。
    - 謂閒暇之時也。如農功之暇曰農隙。
    - 怨也。如言嫌隙。

- ［解字］中從黑白之白。俗作隙。

## 際

- 音祭(Tsi)去聲
    - 交接也。如人之相交曰交際。國與國之間曰國際。
    - 地位也。如分所當處之地位曰分際。得真實之地位曰真際、實際。
    - 邊也。如邊際、涯際。又簷端亦謂之簷際。林間亦謂之林際。
    - 交會之間也。如秋末冬初曰秋冬之際。
    - 適相值也。如言幸際承平。又時運之適相值者。謂之際遇、際會。

## 障

- 音嶂(Chang)去聲
    - 隔也。如有物阻隔曰障礙。
    - 蔽也。如為物欲所蔽曰塵障。為理性所蔽曰理障。皆謂心失其本體之明也。
    - 屏障也。如今之圍屏。又有步障、行障。皆帷幕之屬。以障蔽塵土者。錦障、畫障、皆此義。俗作幛。
    - 建築物資以遮蔽捍衛者。多謂之障。如堤岸。曰堤障。城堡曰保障。邊塞防戍。築土牆以限戎馬。築亭以資候望。謂之亭障。亦作鄣。

## 隧

- 音遂(Sui)去聲
    - 墓道自平地陂陀下斜。以入塋壙者。古天子之葬則用隧。鐵道工程鑿山通路。亦曰隧道。

## 隨

- 徐為切(Sui)平聲
    - 從也。自其後相從。行止遲速。皆不由己意之謂。
    - 倡隨。謂夫婦也。前者曰倡。後者曰隨。夫倡婦隨。語本（關■子）。言夫婦之和睦也。
    - 順也。如順口亦曰隨口。順手亦曰隨手。皆無所用心之意。
    - 當機而立也。如言隨時、隨處。

- ［解字］俗作■。

## 隩

- 音奧(Ngao)去聲
    - 水隈崖也。

## 險

- 喜掩切(Hsien)上聲
    - 阻難也。地之障礙而難行者曰險。如險隘、險要。皆謂地形之易守難攻者也。
    - 事之安危成敗不可知者謂之險。如言冒險、行險徼幸。
    - 不平正曰險。如言傾險、姦險。皆謂小人設心以陷害人者。
    - 不平庸曰險。如文字之言險勁、險峭。謂不依常法而使人驚心動目也。

## 隰

- 音習(Si)入聲
    - 低濕之地也。

## 隱

- 音殷(Yin)上聲
    - 不顯見之謂。如禍機潛伏曰隱患。情之不能共白者曰隱情。
    - 逃藏也。士之不求仕進而避人避世者曰隱、淪隱逸。
    - 伏匿也。以物自蔽使人不能見亦曰隱。如言隱於屏後之類。
    - 諱也。不可告人之事。明知之而祕不肯言也。（論語）父為子隱。子為父隱。
    - 知而不言言不盡意皆曰隱。（論語）二三子以我為隱乎。吾無隱乎爾。
    - 困苦也。如謂民所患苦曰民隱。
    - 痛念也。（孟子）王若隱其無罪而就死地。
    - 不分明而已微露端倪之意。如隱隱、隱然、隱約之類。

- 音印去聲
    - 倚也。（孟子）「隱几而臥。」今之靠枕。古亦謂之隱囊。

- ［解字］俗作■。

## 隳

- 呼規切(Hui)平聲
    - 毀也。

## 隴

- 音壟(Lung)上聲
    - 地名。大阪也。在今甘肅隴西縣。
    - 與壟通。邱壟、壟畝、亦作隴。

## 【附錄】

### 阪
- 同■。

### 阯
- 同址。

### 陞
- 俗升進字。

### 陜
- 狹本字。

### ■
- 俗■字。

### ■
- 同狹。

### ■
- 同堰。

### ■
- 俗陰字。

### ■
- 俗隱字。

### ■
- 俗隨字。

### ■
- 俗隱字。

### 隤
- 同頹。

### ■
- 俗騭字。

