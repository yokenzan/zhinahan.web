# 士部

## 士

- 事矣切(Shih)上聲
    - 研究學問之人也。故亦以為學位之名。如學士、博士、是也。
    - 古官名。大夫以下有上士、中士、下士。又獄官曰士師、亦簡稱士。後之司法官也。
    - 兵卒也。如言甲士、戰士之類。
    - 男子之通稱。女子之有士行者曰女士。見（詩經）。

## 壬

- 如吟切(Jen)平聲
    - 十干之第九位。五行屬水。
    - 僉壬。謂小人也。
    - 大也。

- ［解字］上下从一。中畫長。與壬字異。俗从千百字作壬誤。

## 壯

- 讀如莊(Chuang)去聲
    - 強盛也。人生三十曰壯。見（禮記）。謂精力強盛之時也。凡內體充實而外有偉大之觀者皆曰壯。或言形體、或言才氣、聲勢。如雄壯、勇壯、宏壯、悲壯之類。皆是。

- ［解字］右从士。俗从土誤。

## 壹

- 音一(I)入聲
    - 專一也。
    - 與一同。公牘文字及契約之屬。防數目之有改易。多借壹為一。

## 壺

- 音胡(Hu)平聲
    - 酒器也。小口大腹以容流質之器。今亦統稱曰壺。

## 壻

- 音細(Si)去聲
    - 女之夫也。妻謂夫亦曰壻。如稱夫壻是也。

- ［解字］从士不从土。或作婿。

## 壼

- 苦穩切(K'un)上聲
    - 宮中閣道間曰壼。後亦沿用與閫字同。故稱女子之有禮法可為模範者曰壼範。猶言閨範也。亦作閫範。

## 壽

- 音授(Shou)去聲亦讀上聲
    - 久也。凡年齒皆曰壽。百歲曰上壽、八十曰中壽。見（莊子）。
    - 生日曰壽。如壽辰、祝壽。
    - 古以金帛贈其所尊敬之人、或以酒致祝。皆曰壽。

- ［解字］今通作夀。

## 【附錄】

### 声
- 俗聲字。

### 壳
- 俗殼字。

### 夀
- 壽或作夀。


