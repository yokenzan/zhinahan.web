# 巛部

## 巛

- 川本字。

## 川

- 音穿(Ch'uan)平聲
    - 水之穿地而流者曰川。兩山之間必有川。見（周禮）。今以為流水通稱。江淮河漢之類。統稱為川。
    - 水流不息。故常至不息者曰常川。
    - 四川省之簡稱。

## 州

- 音舟(Chou)平聲
    - 上古因高山大川畫分區域。成為九州。如冀、兗、青、徐、荊、揚、豫、梁、雍。堯時之九州也。舜分冀州為幽州、并州。分青州為營州。共成十二州。歷代時有因革。古之一州。猶今之一省。明清一省之內。又分數十區域。大者為州。小者為縣。民國初建。悉改為縣。
    - 五黨為州。州二千五百家。見（周禮）。如謂本鄉曰州里、是也。

## 巡

- 音旬(Sun)平聲
    - 巡守也。古者天子巡行諸侯所守之地曰巡守。或作巡狩。今以往來察看曰巡。如巡查。又舊時官名之巡按、巡撫、巡道、巡檢等。皆此義。
    - 徧及也。今亦謂一週曰一巡。如徧座斟酒一次曰一巡。是也。
    - 逡巡。卻退之貌。

- ［解字］从辵不从廴。

## 巢

- 岑肴切(Ch'ao)平聲
    - 鳥居木上也。如言鵲巢鳩占。謂占有他人之室也。見（詩經）。
    - 以鳥獸喻盜賊。故謂盜賊之營寨曰巢。如言賊巢、巢穴。

