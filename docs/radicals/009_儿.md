# 儿部

## 儿

- 音仁(Jen)平聲
    - 人也。人象人之立。儿象人之行。

## 兀

- 吳滑切(Wu)入聲
    - 高而上平也。今通謂物體高峻曰突兀。
    - 兀兀。不動貌。
    - 語助詞。元人詞曲常用之。

## 允

- 音尹(Yun)
    - 上聲
    - 誠實也。
    - 肯也。猶言應許。如奉旨許可曰俞允。
    - 當也。如平允。謂判決得當也。俗作乆。

## 元

- 愚袁切(Yuan)平聲
    - 始也。君主始立曰元年。謂第一年也。後世紀年繫以年號。其改號之第一年亦曰元。故改號曰改元。編年曰紀元。凡數之始多稱元。如正月曰元月。初一日曰元日。
    - 大也。如元老。猶言大老。立憲國有元老院。以處位尊望重者。
    - 首也。（孟子）「勇士不忘喪其元」。故一國之代表曰元首。凡第一人皆曰元。如科舉時代狀元、會元之類。
    - 百姓曰元元。故黎民亦曰黎元。
    - 道家以天地水為三元。即元始之義。又舊曆正月十五日為上元、七月十五日為中元、十月十五日為下元。謂之三元日。星命術數以六十年為一元。如言上元甲子、下元甲子。
    - 朝代名。蒙古太祖鐵木真起兵沙漠。子孫繼之。征服亞洲及歐洲東部之地。世祖忽必烈建國號曰元。旋滅宋而帝中國。（公元一二七七年）凡十帝九十二年。亡於明。
    - 俗借用為圓字。如言銀元、銅元。

- ［解字］清時避聖祖玄燁諱。凡玄字皆以元字代。

## 兄

- 虛榮切(Hsiung)平聲
    - 男子先生為兄。
    - 同輩相稱亦曰兄。如仁兄之類。

## 充

- 昌終切(Ch'ung)平聲
    - 滿也。實也。如言精神充足。
    - 滿之實之曰充。如言充數。謂以之足數也。
    - 塞也。如言充耳不聞。
    - 當也任其職事曰充當。又假託謂之冒充。謂假冒充當之也。

- ［解字］上从𠫓。音他忽切。不作⿱亠允。

## 兆

- 直紹切(Chao)上聲
    - 古以龜卜。灼龜視坼裂之文以定吉凶曰兆。故凡以占驗吉凶者。皆謂之兆。如俗以鴉鳴為凶兆、鵲噪為吉兆是也。
    - 象也。如言朕兆。謂事之發露可見者也。
    - 數名。百萬為兆。又算術書亦謂萬萬為億。萬億為兆。
    - 壇域塋界皆曰兆。故卜葬亦曰卜兆。

## 兇

- 音胸(Hsiung)平聲
    - 驚擾恐懼也。如言兇懼。猶恐慌之義。
    - 與凶通。如兇徒、兇犯之類。

## 先

- 息煙切(Sien)平聲
    - 前也。對後而言之。謂時之在前者也。
    - 稱已故者曰先。如言先君、先帝、先嚴、先兄。

- 細宴切去聲
    - 先之也。相較更前也。如言先我著鞭、先事預防之類。
    - 英幣先令之略稱。英國幣制。十二辨士為一先令。

## 光

- 姑汪切(Huang)平聲
    - 光明也。謂人目所藉以睹物者。今科學上以研究發光、光線、折光等原理。謂之光學。
    - 榮也。如稱光臨、光降。言以其降臨為榮也。
    - 文明之義。如言觀光上國。又光復。猶復旦之義。謂本墮於黑暗而重覩光明也。
    - 有滑澤之意。器物磨礱至精者。俗謂之光。
    - 有罄盡之意。凡竭盡無餘者。俗亦謂之光。

## 克

- 可黑切(K'e)入聲
    - 能也。如言不克成行。猶言不能動身也。
    - 勝也。戰勝曰克。故收復已失之城邑曰克復。又（論語）「克己復禮」。謂勝其私欲也。今商貨減價曰克己。謂抑制其求利之私也。
    - 好勝曰克。如言忌克。謂妬嫉而好勝人也。
    - 法衡克蘭姆之簡稱。法國衡制。以克蘭姆為單位。按今我國稱為公分。

## 兌

- 渡會切(Tui)去聲
    - 八卦之一。說也。
    - 易也。如銀錢之言兌換。

- ［解字］从⿱儿口从儿。俗作兊。誤。

## 免

- 米演切(Mien)上聲
    - 去也。如免冠。謂脫帽也。
    - 事不相及也。如免死、免禍。
    - 黜也。以事去職曰免。今休職亦曰免官。

- 音問(Wen)去聲
    - 喪禮去冠括髮也。如言袒免。袒謂袒衣露臂也。

## 兒

- 讀如前(Er)平聲
    - 孩子也。男曰兒。女曰嬰。今通稱幼孩曰小兒。
    - 子也。對於父母自稱兒。
    - 助詞。俗語多用之。如言花兒、朶兒之類。

- 音倪(Ni)平聲
    - 姓也。漢有兒寬。

## 兔

- 讀如吐(T'u)去聲
    - 獸名。尾短耳大。上脣厚。中有縱裂。上達於鼻。前足短。善走。毛多白色及黃褐色。可以製筆。
    - 舊謂月中黑影曰兔。故俗亦稱月曰玉兔。

- ［解字］右有點。無點者為解兔之兔。

## 兕

- 讀如似(Szu)上聲
    - 獸名。犀之雌者。頂止一角。文理細膩。其皮堅厚。可以制甲。

## 兗

- 讀如煙(Yen)上聲
    - 古九州之一。在今山東及河北。舊置東昌、濟南、兗州、河間、大名等府之地。亦作沇。濟水之源也。州因濟源為名。

## 党

- 音黨(Tang)上聲
    - 唐書党項。即今唐古特人種。
    - 俗寫黨字作党。

## 兜

- 讀如鬬(Tou)平聲
    - 兜鍪。首鎧也。戰時所著之冠。以禦兵刃者也。
    - 自後而圍之。俗謂之兜。如言兜拿、兜捕之類。

- ［解字］俗作兠非。

## 兢

- 音矜(Ching)平聲亦讀去聲
    - 戒慎貌。如言戰戰兢兢。

## 【附錄】

### 乆
- 俗允字。

### 𠑽
- 俗充字。

### 兎
- 俗兔字。

