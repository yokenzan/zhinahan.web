# 丿部

## 丿

- 音撇入聲
    - 右戾也。書家八法謂之掠。今通謂之撇。

## 乀

- 音弗入聲
    - 左戾也。書家八法謂之磔。今通謂之捺。

## 乂

- 音艾(Ngai)又音刈(I)並去聲
    - 治也。
    - 賢才之稱。如言俊乂。

## 乃

- 儺海切(Nai)
    - 上聲
    - 承上之詞。與於是、然後、並同。
    - 語助詞。（書）乃聖乃神。乃武乃文。
    - 爾汝之稱。如言乃兄、乃弟之類。

- 讀如靄(Ngai)上聲
    - 款乃。行船櫓聲也。

- ［解字］俗亦作迺。

## 久

- 紀有切(Chin)上聲
    - 暫之反。言所歷之時多也。如言久慕、久仰。

## 之

- 職醫切(Chih)平聲。
    - 往也。（孟子）「縢文公將之楚」。謂將適楚也。
    - 至也。（詩）「之死矢靡他」。猶中庸之言至死不變也。
    - 連屬詞。如言大學之道。中庸之為德。
    - 代名詞。（孟子）「湯使人問之」。言使人問葛伯也。（論語）「學而時習之」。言時習其所學者也。
    - 此也。（詩）「之子于歸」。之子。猶言此人也。

## 乍

- 助亞切(Cha)去聲
    - 忽也。猝然之意。（孟子）今人乍見孺子。

## 乎

- 滑吾切(Hu)平聲
    - 語助。疑詞。（論語）君子者乎。色莊者乎。
    - 呼聲。（論語）參乎。吾道一以貫之。
    - 詠歎詞。如巍巍乎、蕩蕩乎、必也正名乎、其如示諸斯乎之類。
    - 於也。（中庸）所求乎臣…所求乎子。

- 忽烏切平聲。與呼同。於乎。歎詞。

## 乏

- 扶法切(Fa)入聲
    - 無也。暫無曰乏。故暫代其職曰承乏。語本（左傳）。
    - 貧也。行而無資曰乏。如困乏、窮乏。
    - 勞倦曰乏。如主人謝客曰道乏。

## 乖

- 讀如怪(Kuai)平聲
    - 背也。言一彼一此而不相合也。如言乖戾、乖張。
    - 有機變之意。如意乖巧、乖覺。

## 乘

- 舌蠅切(Ch'eng)平聲
    - 駕也。以車駕馬之謂。如言服牛乘馬。引伸之。凡物自下載而登其上。皆謂之乘。如乘舟、乘桴之類。
    - 因也。如言乘興而來、乘時而起。俗亦謂之趁。如乘便亦謂之趁便也。
    - 算術以此數倍彼數謂之乘。以本數倍本數謂之自乘。
    - 禪學之淺深階級曰乘。如言小乘、大乘、最上乘之類。唐人借以言詩。取徑之高者。則謂之上乘也。

- 食應切去聲
    - 車數也。一車四馬。謂之一乘。古用車戰。以田賦出兵。故計田賦之數亦曰乘。如言千乘之國、百乘之家、是也。
    - 四數也。（孟子）「發乘矢而後反」。謂發四矢也。
    - 記載之書曰乘。（孟子）「晉之乘」。晉國記事之書也。今亦謂志書曰志乘。家譜曰家乘。

## 【附錄】

### ⿸乖乀
- 俗乖字。

### 乗
- 俗乘字。

