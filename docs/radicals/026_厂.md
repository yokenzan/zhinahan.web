# 厂部

## 厂

- 音漢去聲
    - 山側之厓。人可居者。

## 厄

- 與阨同。困也。本音五夥切。木節也。

- ［解字］下从㔾。音卽。俗作巳誤。

## 厎

- 音紙(Chih)上聲
    - 致也。
    - 定也。

- ［解字］上从厂。與从广者異。

## 厓

- 宜鞋切(Yai)平聲
    - 邊也。如言厓岸。與崖、涯、並通。

## 厔

- 音窒(Chih)入聲
    - 盩厔。縣名。今屬陝西省。

## 厖

- 模龐切(Mang)平聲
    - 厚也。大也。如言厖然大物。亦作龎。
    - 雜也。如言厖茸。

## 厚

- 音候(Hou)去聲亦讀上聲
    - 物體兩面之距離也。幾何學以長、廣、厚、三者備。謂之體積。
    - 薄之反。品評事物。凡優者、重者、多者、濃者、皆曰厚。
    - 優待之也。如言交好曰相厚。

## 厙

- 音舍(Sheh)去聲
    - 姓也。字本作庫。

## 厝

- 音措(T'su)去聲
    - 置也。如言積薪厝火。喻處於危急之地也。見（漢書）。
    - 停柩曰厝。未葬而以待葬期也。

## 原

- 音元(Yuan)平聲
    - 廣平曰原。謂平坦之地。如言平原、高原、低原之類。國內中部之地亦曰中原。
    - 九原。晉卿大夫墓地。亦作九京。見（禮檀弓）。對于死者多沿用之。如言九原可作、九原知感之類。
    - 本也。大原。謂大本也。俗謂已去之官曰原任官。猶言本任官也。本作元。明初因與元朝之元混。改作原。
    - 推原也。推求其所以然之故。如言原始要終。
    - 宥罪曰原。謂推由其故情有可恕原也。今原諒、鑒原等。義同。

## 厥

- 菊噦切(Chueh)入聲
    - 其也。
    - 逆氣也。本作瘚。氣閉而昏暈者曰厥。

## 厭

- 倚劍切(Yen)去聲
    - 滿足也。如言貪得無厭。謂慾壑難盈也。
    - 惡者。今可恨亦曰可厭。凡事物屢經而心覺其煩皆曰厭。如厭見、厭聞。亦過於滿足之義。俗謂小兒躁動曰厭。謂使人生厭也。

- 音饜入聲
    - 鎮也。與鎮壓之壓通。

## 厲

- 音例(Li)去聲
    - 磨石也。通作礪。
    - 磨之也。如言秣馬厲兵。故勸勉之曰勉厲、激厲。卽切磋琢磨之義。亦作勵。
    - 猛烈也。如言再接再勵。謂力戰不懈也。嚴肅亦曰嚴厲。
    - 惡也。虐也。殺戮不辜曰厲。暴虐無親曰厲。如諡法之有厲王、厲公。又惡鬼曰厲鬼。
    - 病也。如疫病曰夭厲。政之病民者曰厲民政策。
    - 以衣涉水曰厲。見（詩經）。

## 厴

- 音黶(Yen)上聲
    - 蟹腹下也。又田螺等殼口之圓片狀物亦為厴。

## 【附錄】

### 龎
- 俗龐字。

### 厮
- 俗廝字。

### 厰
- 俗廠字。

### 厘
- 本市廛字俗借作釐。

### 厠
- 俗廁字。

### 厤
- 曆。或作厤。

### 厦
- 俗廈字。

### 厨
- 俗廚字。

### 厫
- 俗廒字。

### 厤
- 俗歷字。

### 厩
- 俗廄字。

### 厪
- 俗廑字。

