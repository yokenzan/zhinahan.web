# 手部

## 手

- 音首(Shou)上聲
    - 人體上肢之總名。
    - 人藉手以動作。故表示動作之意皆曰手。如入手、下手、藉手、得手之類。
    - 善其技者曰手。如國手、能手。
    - 執一技者曰手。如畫手、書手。
    - 親手自為者曰手。如手書、手植。

## 才

- 音裁(T'sai)平聲
    - 能也。能辦事曰才。如言雄才大略。謝靈運謂曹植有八斗才。故世稱博學多能者曰人才、才子。舊制舉士有秀才科。漢時避光武諱亦曰茂才。明清時生員稱之。
    - 質也。猶言材料。如言棟梁才、厮養才之類。通作材。
    - 與纔通。方也。如言剛才、才可。

## 扑

- 讀若璞(P'u)入聲
    - 本作撲。小擊也。
    - 夏楚也。其形長方。持之以擊人者。（書）扑作教刑。

## 扒

- 音拜(Pai)去聲
    - 發掘也。
    - 俗謂竊賊曰扒手。俗讀若罷平聲。

## 打

- 本音頂俗讀德馬切(Ta)上聲
    - 撻也。
    - 俗語用打字之義甚多。有作向字用者。如言打那裏走。有作取字用者。如言打糧、打魚。有作作字用者。如言不打誑語。又如打疊、打扮、打點、打聽、打盹、打樣、打稿之類。凡動作字多用之。能改齋漫錄謂打字从手从丁。蓋以手當其事也。
    - 英語謂物十二枚曰打臣。簡稱曰打。

## 托

- 音託(T'o)入聲
    - 以掌舉物曰托。本作拓。俗亦作託。如言和盤托出。謂無所隱諱也。
    - 托盤也。如承茶杯者曰茶托。

## 扛

- 音江(Kang)平聲
    - 對舉也。俗謂兩人共舉一物曰扛。

## 扞

- 音翰(Han)去聲
    - 衛也。亦作捍。
    - 抵也。扞格。猶言抵拒也。
    - 以手伸物也。俗謂麵擠壓而伸長之曰扞麵。本作擀。

## 扣

- 音口(K'ou)上聲亦讀去聲
    - 牽馬也。謂牽之不使前也。如武王伐紂。夷齊扣馬而諫。是也。
    - 俗以物之當與而不盡與者謂之扣。如折扣、剋扣之類。
    - 凡物之可以套入相鉤結者為扣。如帶扣、鈕扣。
    - 與敂叩通。擊也。如叩門亦曰扣門。

## 扢

- 歌紇切入聲
    - 摩也。俗沿用為抑字。如言揚風扢雅。

- ［解字］本作㧉。

## 扭

- 你有切(Niu)上聲
    - 手轉貌。如俗言掀扭。

## 扮

- 音憤(Fen)上聲
    - 動也。拌和之意。

- 布莧切(Pan)去聲
    - 俗謂裝飾曰打扮。

## 扯

- 齒者切(Ch'e)上聲
    - 裂開也。本作撦。
    - 牽引挪移。俗皆謂之扯。

## 扱

- 音插(Ch'a)入聲
    - 拜手至地也。
    - 引也。舉也。（通俗編）俗以手舁物他徙曰扱。有八擡八扱之諺。

- 音吸(Hsi)入聲
    - 斂取也。

## 扳

- 音班(Pan)平聲
    - 與攀通。援引也。俗謂以手緊握其處曰扳。使物反向亦曰扳。

## 扶

- 音符(Fu)平聲
    - 佐也。如扶助。
    - 援引也。凡助之使起皆曰扶。如言東扶西倒。
    - 凡駢生者皆曰扶。如扶桑、扶竹之類。見（丹鉛總錄）。

## 批

- 音披(P'i)平聲亦讀入聲
    - 徒手擊也。觸怒強有力者曰批逆鱗。見（史記）。
    - 示也。謂判別是非以示之也。如批評、批駁之類。又公事一起曰一批。猶言一票。物數多而分次運送。亦謂之批。如第一批、第二批之類。故貨物躉賣曰批發。
    - 削也。俗亦謂切成薄片曰批。

## 扺

- 音紙(Chih)上聲
    - 側擊也。又鼓掌曰扺掌。亦作抵。

## 扼

- 音厄(E)入聲
    - 把持也。如扼要、

- 扼守。

- ［解字］本作㧖。

## 找

- 音華(Hua)平聲
    - 與划同。撥進船也。

- 俗讀若爪。補不足也。又尋覓之亦曰找。

- ［解字］俗作找。

## 承

- 音丞(Ch'eng)平聲
    - 奉也。如稟承、仰承。皆謂奉命惟謹也。俗謂諂事他人曰奉承。語本（書傳）。
    - 受也。如承運、承恩。凡上有所施下盛受之曰承。漢武帝有承露金盤、是也。
    - 當事之義。如攝代其職曰承乏。語本（左傳）。凡事之引以自任者皆曰承。如承認、承攬。
    - 次也。（左傳）「子產爭承」。謂爭貢賦之次也。
    - 繼也。如喪祭之禮。承嗣而兼祧者曰承祧。以孫代子職曰承重。皆謂繼其先人也。文字中重申前說。亦曰承上文而言。

## 技

- 音妓(Chi)上聲
    - 藝術也。如言長技、末技。

## 抃

- 音弁(Pien)去聲
    - 兩手相擊也。猶言鼓掌。如歡抃、抃舞。

## 抄

- 差交切(Ch'ao)平聲
    - 與鈔同。略取也。如俗謂籍沒曰抄家。
    - 謄寫也。如手抄、抄本。
    - 斜行而出其前也。如俗言抄近路。營陣揜取敵兵曰包抄。亦此義。
    - 以匙取之曰抄。（韓愈詩）「匙抄爛飯穩送之」。與今俗語同。
    - 量名。升千分之一曰抄。

## 抆

- 音吻(Wen)上聲亦讀去聲
    - 拭也。如拭淚亦曰抆淚。

- ［解字］俗作𢪛、誤。

## 抉

- 音決(Chueh)入聲
    - 挑剔也。謂摘取而出之也。如抉目。謂挖目也。

## 把

- 讀如巴(Pa)上聲
    - 握持也。如言把臂、把袖。俗亦謂事在掌握之中曰有把握。
    - 器物之柄曰把。故一柄俗亦曰一把。
    - 有守字之義。如守門者謂之把門。

## 抑

- 音億(I)入聲
    - 按也。按之使屈曰抑。如言抑制、抑勒。又貶損之義。如言欲抑故揚。
    - 轉語詞。或者之義。（論語）求之與。抑與之與。

## 抒

- 讀如杼(Shu)上聲
    - 挹也。引而泄之也。如言一抒愚意。謂傾所欲言也。
    - 解也。如抒念、抒難。通作紓。

## 抓

- 音爪(Chao)上聲亦讀平聲
    - 搔也。
    - 以爪取物亦曰抓。

## 抔

- 音裒(P'ou)平聲亦讀如培
    - 以手掬物也。

## 投

- 音頭(T'ou)平聲
    - 擲也。如投壼、投袂。又棄擲之亦曰投。如言投筆從戎、明珠暗投之類。
    - 贈送也。如詩經中投桃、投李之類。今亦謂致函曰投函。進柬曰投剌。
    - 適也。依託也。如投宿、投止。俗語投奔。投降。亦此義。凡身入其中皆曰投。如言自投羅網。
    - 合也。如言情投意合。投謂擲之而中也。故議論相合曰投機。今商業上謂因時射利曰投機事業。

## 抖

- 音斗(Tou)上聲
    - 抖擻。舉貌。如俗言精神抖擻。

## 抗

- 音伉(K'ang)去聲
    - 舉也。俗語以肩承物曰抗。如抗木梢之類。
    - 抵禦也。如抗議、抗命。
    - 敵也。如言分庭抗禮。
    - 藏物曰坑。見（周禮）。今俗語亦用之。
    - 狼抗。謂物體笨重也。語本（曹植七啓）。

## 折

- 音浙(Cheh)入聲
    - 拗折也。凡屈之使曲、及抑之使斷、皆曰折。如折回、攀折。
    - 判斷之也。如斷獄曰折獄。質疑曰折衷。
    - 曲也。如事非直達曰轉折、周折。傾身向下曰磬折。
    - 屈也。如言折節下士。猶今言屈尊也。見（漢書）。
    - 挫也。如言百折不回。又折辱。謂指斥也。如言面折廷諍。
    - 毀也。如折券。謂毀棄債券也。
    - 殤死也。如言夭折、短折。
    - 數之成分曰折。如十分之七曰七折。百分之七十五曰七五折。謂於全數中折扣若干也。
    - 虧損曰折。如折本、折閱。
    - 抵當也。如折色、准折。謂以此抵彼也。

## 抨

- 音怦(P'eng)平聲
    - 彈劾之也。如抨擊。謂攻擊其過惡也。

## 披

- 劈漪切(P'i)平聲
    - 開裂也。如言披雲見日。
    - 分散也。如離披、披扉。
    - 荷衣曰披。如言披衣起坐。

## 抬

- 同笞、擊也。俗作𢲹。今讀若台。兩人以上共舉物曰抬。

## 抱

- 薄老切(Pao)上聲
    - 懷也。如胸懷亦曰懷抱。
    - 持也。用臂以挾持之曰抱。如言左抱右擁。又兩手所合之圍曰合抱、如言合抱之木、是也。
    - 持守勿失曰抱。如守關之吏曰抱關。
    - 雞伏卵曰抱。見（方言）。

## 抵

- 音底(Ti)上聲
    - 冒犯也。如言抵觸。
    - 拒也。如抵抗、抵制。
    - 當也。如言抵罪。凡價值相當者亦曰抵。如抵押。
    - 至也。如言行抵某處。卽行至某處也。
    - 擲也。抵地。猶言擲之於地。
    - 大抵。猶言大凡。

- 音紙(Chih)上聲
    - 與抵通。擊也。如言抵掌而談。見（國策）。

## 抶

- 恥乙切(Ch'ih)入聲
    - 撻也。

## 抹

- 音末(Me)入聲
    - 塗抹也。亂曰塗。長曰抹。如言東塗西抹。
    - 拭也。俗謂拭去之曰抹。又抹殺。掃滅之義。如言一筆抹殺、是也。

## 押

- 乙甲切(Ya)入聲
    - 署也。如俗言花押。署文字以為記號也。
    - 拘管也。如押送、押解。
    - 抵押也。以物相抵當而借之曰押。故當鋪亦曰押。
    - 詩賦用韻曰押。言押者壓也。

## 抽

- 敕優切(Ch'ou)平聲
    - 引也。如抽水機器。
    - 拔擢也、如植物之抽條、抽芽。拔去之亦曰抽。如抽籤、抽換、
    - 俗語於全語分之中而取其若干亦曰抽。如抽釐、抽頭。

## 拂

- 敷勿切(Fu)入聲
    - 拭除也。謂欲去其塵埃。擊而過之。若拭除也。（盧思道賦）「翦拂吹歔。長其光價。」今謂為人先容曰拂拭。照拂。本此、
    - 斜掠而過曰拂。如言春風拂檻。
    - 拂塵之具。名曰拂子。
    - 逆也。如言不忍過拂。

## 拄

- 音主(Chu)上聲
    - 牚也。支也。

## 拆

- 恥赫切(Ch'e)入聲
    - 裂開也。如植物透芽曰甲拆。謂孚甲開拆也。
    - 毀也。如俗言拆卸。

## 拇

- 音某(Mou)上聲
    - 手足大指皆曰拇。如言駢拇、拇戰。

## 拈

- 泥炎切(Mien)平聲
    - 以指取物也。如言隨手拈來。

## 拉

- 讀若蠟(La)入聲
    - 摧折也。如言摧枯拉朽。

- 俗讀若臘上聲。牽挽之也。

## 拊

- 音撫(Fu)上聲
    - 與撫同。提攜也。
    - 擊也。以手拍擊之曰拊。
    - 器之把也。

## 拋

- 讀如泡(P'ao)平聲
    - 擲也。如曲線中有拋物線。

- ［解字］中从九。

## 拌

- 音潘(P'an)平聲
    - 捐棄也。如捐棄生命於不顧曰拌命。俗通作拚。或作拼。

- 讀如盤上聲
    - 俗謂調和之曰拌。

## 拍

- 音魄(P'e)入聲
    - 搏也。以手搏其上也。
    - 樂曲之節也。如胡笳十八拍。
    - 拍板。所以節樂之器。歌者按拍以唱。故度曲謂之拍曲。

## 拎

- 音零(Ling)平聲
    - 手捻物而提之曰拎。亦作㩕。

## 拏

- 尼牙切(Na)平聲
    - 牽引也。
    - 拘捕罪人曰拏。俗作拿。

## 拐

- 讀如乖(Kuai)上聲
    - 拐騙。謂誘人而販賣之也。或謂之拐子。
    - 俗亦謂杖曰拐。

## 拒

- 音巨(Chu)上聲
    - 捍禦也。如言拒而不納。

## 拓

- 音託(T'o)入聲
    - 手承物也。今通作托。
    - 手推物也。又斥開也。如開拓。

- 讀如塔(T'a)入聲
    - 今借為摹搨之搨。如宋拓、明拓。

## 拔

- 步骨切(Pa)入聲。
    - 擢也。就眾中擢出之曰拔。如提拔、甄拔。科舉時代有拔貢。亦此義。
    - 眾中特出亦曰拔。如出類拔萃。又挺拔。特立貌。
    - 抽除也。如言連根拔起。又攻城而取之亦曰拔。
    - 疾也。如言拔來報往。見（禮曲禮）。

## 拖

- 託阿切(T'o)平聲
    - 曳也。

- ［解字］本作拕。

## 拗

- 倚絞切(Yao)上聲
    - 折也。如攀折樹枝。俗亦謂之拗。

- 於教切去聲
    - 拗戾。固相違也。如執拗、拗強。

## 拘

- 音駒(Chu)平聲
    - 執也。如被獲曰被拘。
    - 多所顧忌曰拘。如言拘謹。

## 拙

- 讀如輟(Cho)入聲
    - 不巧也。如言守拙、藏拙。
    - 自謙之詞多曰拙。如拙作、拙著。

## 拚

- 音卞(Pien)去聲
    - 拊手也。後別作抃。

- 音奮(Fen)去聲
    - 掃除之名。掃除之箕。俗亦曰拚箕。

- 與翻同。飛也。

- ［解字］俗亦借用拌命字。參看「拌」。

## 招

- 音昭(Chao)平聲
    - 手呼也。如言招之卽來、麾之卽去。
    - 來之也。謂使人就我也。今謂商幟曰招牌。廣告曰招貼。亦招徠之意。
    - 自取曰招。如招災、招怨。有罪自承亦曰招。

## 拜

- 布怪切(Pai)去聲
    - 行禮之總名。古有九拜。如稽首、頓首之類。又膜拜。謂舉兩手伏地而拜也。
    - 舊謂授官曰拜。示尊重之義。如言封侯拜相。

## 括

- 音聒(Kua)入聲
    - 包括也。如言囊括四海。謂包舉一切也。
    - 約束也。如引髮曰括髮。
    - 矢末曰括。

- ［解字］右上从千百之千。與口舌字異。

## 拭

- 音識(Shih)入聲
    - 揩也。以巾去垢也。如拂拭、拭淚。

## 拮

- 音結(Chi)入聲
    - 手口共有所作也。今亦謂窘迫曰拮据。語本（詩經）。

## 拯

- 讀如蒸(Cheng)上聲
    - 援也。舉而上之也。如拯救。

## 拱

- 讀如恭(Kung)上聲
    - 兩手相合以示敬也。如今拱手。
    - 兩手所圍亦曰拱。（孟子）拱把之桐梓。

## 拳

- 音權(Ch'uan)平聲
    - 屈手也。如言空拳赤掌。
    - 喻小也。如拳石。
    - 拳拳。奉持之貌。（中庸）得一善。則拳拳服膺而弗失之矣。
    - 武技之一。練習勇力。能徒手以敵人者也。

## 拴

- 音銓(Ts'uan)平聲
    - 與銓通。揀也。
    - 俗作拴扣字用。如繫馬曰拴。

## 拶

- 子遏切(Tsa)入聲
    - 逼也。相排迫也。俗作拃。今別作搾。
    - 拶指。舊時酷刑之一種。以小木幹五。用繩聯之。套入犯者手指而收之。使之痛而自承。以取供也。

## 拷

- 音考(K'ao)上聲
    - 打也。如刑訊曰拷問。

## 拾

- 音十(Shih)入聲
    - 掇也。如拾遺、拾芥。故斂藏事物曰收拾。
    - 借作十。文書中多用之。

- 音涉(Sheh)入聲
    - 躡足升也。如言拾級而登。本（禮記）。

## 持

- 音池(Ch'ih)平聲
    - 執也。如持節。又操持。猶言操作。謂動作必有所執也。故主張其事曰主持。今佛寺之主僧曰住持。亦此義。凡言持者。皆有牢握不捨義。如保存曰保持、擅有曰把持。相脅曰挾持、勉強自克曰矜持。心無定見曰不自持之類。又扶持。謂抵禦之使不傾也。如言維持、支持。又彼此以力抵敵曰相持不下。

## 指

- 音旨(Chih)上聲
    - 手指也。一巨指。二食指。三將指。四無名指。五小指。
    - 示也。謂以手指示之也。如指點、指使。凡表示意見皆曰指。如言頤指氣使。
    - 與旨通。意向也。如言覩指知歸。

## 挈

- 乞噎切(Chieh)入聲
    - 提也。如言左提右挈。今通用為帶領之義。

- ［解字］上左从丰。或作⿱⿰龶刀手、誤。

## 按

- 音案(An)去聲
    - 抑也。抑之使下曰按。俗謂之撳。
    - 與案通。據也。據彼以證此曰案。
    - 撫也。如按劍按轡。
    - 考驗也。如舊官制有巡按。謂巡行省中稽察吏治者也。
    - 以次遞及曰按。如言按戶派丁、按畝抽捐之類。

## 挐

- 音如(Ju)平聲
    - 與拏通。持也。
    - 牽也。

## 挑

- 音祧(T'iao)平聲
    - 杖荷也。謂以杖擔物而肩荷之也。
    - 擇取也。今揀選人物。亦謂之挑。清選舉法有大挑。謂揀取不第舉人之相貌端正者、任以官職也。

- 音祧上聲
    - 引也。如挑撥、挑逗。謂靜者而使之動也。

- 音叨(Tao)平聲
    - 挑達。輕儇貌。見（詩經）。

## 挖

- 屋八切(Wa)入聲
    - 本作穵。手探穴也。

## 挅

- 音朵(To)上聲
    - 掂挅。以手稱量事物也。

## 挨

- 衣皆切(Ai)平聲亦讀上聲
    - 推也。強進曰挨。
    - 凡物相近。亦謂之挨。今亦以次相及曰挨。又被打亦曰挨打。

## 挪

- 音儺(Nuo)平聲
    - 搓挪也。
    - 移動曰挪。如以此款而移作彼用。曰挪用。

## 挫

- 音蹉(Ts'o)去聲
    - 摧也。折也。（孟子）思以一毫挫于人。
    - 小敗曰挫。
    - 音調陡落曰挫。如言抑揚頓挫。

## 振

- 音震(Chen)去聲
    - 救也。如振濟。今通作賑。
    - 奮發也。如言振作精神。
    - 整也。振旅。猶言整眾。
    - 震也。如言威振天下。

- 音真平聲
    - 振振。厚也。又盛貌。

## 挱

- 音娑(So)平聲
    - 摩挱也。俗亦謂之摩擦之曰挱。讀若沙。

## 挹

- 音邑(I)入聲
    - 酌也。如言挹彼注此。
    - 與抑通。退也。

## 挺

- 音艇(T'ing)上聲
    - 拔也。如言天挺之資。謂迥出尋常也。
    - 直也。如言挺拔。
    - 俗亦謂直立不屈曰挺。

## 挼

- 奴訛切(Nuo)平聲
    - 按揉也。俗亦謂以兩手摩之曰挼。

- ［解字］本作捼。

## 挽

- 音晚(Wan)上聲
    - 引也。引之使還。曰挽回、挽留。
    - 哀死者之詞曰挽歌。本作輓。詳「輓」。

## 𢬵

- 本音敷彎切。與翻同。俗用為拌棄之拌。或作拚。

## 挾

- 檄牒切(Hsieh)入聲
    - 夾持之也。在掖曰挾。
    - 私藏曰挾。猶言夾帶。秦時有挾書律。禁民間私藏之也。
    - 兼有而恃之之稱。如言有挾而求。

## 捃

- 讀如君(Chun)去聲
    - 拾取也。如收集所有曰捃摭。本作攗。亦作攟。

## 捆

- 音閫(K'un)上聲
    - 叩㧻之使堅固也。（孟子）「捆屨織席以為食」。今謂以繩縛之曰捆。

## 捉

- 讀如卓(Cho)入聲
    - 握也。周公一沐三握髮。或作捉髮。
    - 捕也。凡不願而強之皆曰捉。

## 捋

- 讀如埒(Lueh)入聲
    - 以指歷取也。

- ［解字］上从爪。與將字从肉者不同。

## 捌

- 音八(Pa)入聲
    - 破也。
    - 借用為數目八字。

## 捍

- 音汗(Han)去聲
    - 與扦同。衛也。

## 捎

- 音梢(Shao)平聲
    - 掠也。拂也。

- 史孝切去聲
    - 今北方謂寄物曰捎。

## 捏

- 音𣵀(Nieh)入聲
    - 以指搦也。如摶土曰捏。本作捻。
    - 相牽合附會者。亦曰捏。如捏造、捏稱。

- ［解字］俗作捏。

## 捐

- 音涓(Chuan)平聲
    - 棄也。謂死曰捐館。言遺棄館舍也。語本（史記）。
    - 除去之亦曰捐。如言捐除一切。
    - 俗以私財助人曰捐。如捐款。
    - 舊制納貲得官曰捐。如捐例、捐班。
    - 賦稅之一種。如房捐、煙捐。

## 捕

- 音步(P'u)去聲
    - 取也。擒捉也。其人在而直追取之曰逮。其人亡而討捕之曰捕。

## 捧

- 撫勇切(Feng)今讀如蓬(P'eng)上聲
    - 兩手承物曰捧。如捧誦。本作奉。

## 捨

- 音舍(Sheh)上聲
    - 釋也。如言堅持不捨。又心中不能釋然曰戀戀不捨。古通作舍。如施捨本作施舍。

## 捩

- 讀若列(Lieh)入聲
    - 拗也。用力轉之曰捩。如捩拗、捩開。

- 音麗(Li)去聲
    - 琵琶撥也。

## 捫

- 音門(Men)平聲
    - 摸也。如捫蟲。又撫心自省曰捫心。

## 捭

- 音擺(Pai)上聲
    - 開也。鬼谷子有捭闔篇。戰國時。蘇秦學捭闔揣摩。謂一開一闔。為游說之術也。

## 据

- 音居(Chu)平聲
    - 手病也。拮据。詳「拮」。

- 舉豫切去聲
    - 與據通。

## 捱

- 音厓(Yai)平聲
    - 拒也。
    - 俗謂延緩曰捱。又被打曰捱打。義與挨通。

## 捲

- 音卷(Chuan)上聲
    - 斂也。本作卷。卷舒。亦作捲舒。又席捲。包舉一切之義。如言捲逃。

- 音權(Ch'uan)平聲
    - 捲捲。用力貌。見（莊子）。

## 捵

- 音腆(T'ien)亦讀如疢上聲
    - 手伸物也。輕撥使之前進。俗皆謂之捵。

## 捶

- 音箠(Ch'ui)上聲
    - 擊仆也。
    - 擣也。

## 捷

- 疾葉切(Tsieh)入聲
    - 戰勝也。凡事成皆曰捷。科舉時代。謂考試得中曰捷、是也。
    - 疾也。如捷足先得。

- 音妾(Ts'ieh)入聲
    - 捷捷。口舌也。

## 捺

- 讀如乃(Na)入聲
    - 手重按也。事也。壓積曰捺擱。亦此義。
    - 書法以筆向右斜下曰捺。

## 捻

- 讀如業(Nieh)入聲
    - 捏也。詞曲有一捻紅。

- 讀若念。俗以兩指相搓曰捻。搓成之紙條曰紙捻。清嘉慶時。山東、江蘇、安徽、三省交界處。鄉人迎神賽會。有燃油紙捻為龍戲之俗。咸豐時。結黨攻佔北數省。俗謂之捻子。

## 捽

- 祚兀切(Ts'u)入聲
    - 手持也。如捽髮。謂以手引其髮也。

## 掀

- 音軒(Hsien)平聲
    - 以手高舉也。如俗言掀起。物高起亦曰掀。如言掀風播浪。

## 掂

- 讀如店(Tien)平聲
    - 本作敁。以手稱物曰敁挅。如俗言量物較重曰掂斤兩是也。

## 掃

- 音嫂(Sao)上聲
    - 本作埽。拚除也。如言酒掃。
    - 清訖之義。如言掃數。
    - 河工取秫稭等護堤以捍水。謂之打掃。

## 掄

- 音崙(Lun)平聲
    - 擇也。如掄才。言選擇人材也。

## 掇

- 音輟(Chueh)入聲
    - 拾取也。如拾芥曰掇芥。又挹取之義。如言清光可掇。
    - 俗謂誘人為非曰摘掇。

## 授

- 侍宥切(Shou)去聲
    - 付也。謂以手與之也。如言授受。又授職、授位。皆此義。
    - 教也。如傳授、授課。

## 掉

- 音調(Tiao)去聲亦讀上聲
    - 振也。言事之本末不相應曰尾大不掉。見（左傳）。
    - 搖也。如言掉頭不顧。謂轉側其頭。置之不理也。
    - 俗謂交換曰掉。

## 掊

- 音裒(P'ou)又音培(P'ei)均平聲
    - 引取也。如謂聚斂曰掊克。見（詩經）。

- 音剖(P'ou)上聲
    - 擊也。如言掊擊。

## 掌

- 讀如章(Chang)上聲
    - 手心也。如言掌上明珠之類。又事權在手曰掌握之中。以掌擊之曰掌。如掌頰。
    - 職掌也。如掌印、掌察。

## 掎

- 音儿(Chi)上聲又音器(Ch'i)去聲義同
    - 偏行也。牽一腳也。今謂駐兵制敵曰掎角。語本（左傳）。

## 掏

- 音桃(T'ao)平聲
    - 擇也。
    - 俗亦謂探手取物曰掏。

## 掐

- 音恰(Ch'ia)入聲
    - 爪按曰掐。如俗言掐指計算。

## 排

- 音牌(P'ai)平聲
    - 推也。如排闔、排闥、猶言推門也。
    - 斥也。如詆排、譏排。又斥去之為排擠。
    - 列也。如安排、編排。皆順其行列也。今亦以一列為一排。

## 掖

- 音弈(I)入聲
    - 與腋同。臂下也。如言千羊之。皮不如一狐之掖。見（史記）。
    - 扶也。如誘掖。在前導之曰誘。在旁扶之曰掖。
    - 在旁者曰掖。如宮旁舍曰掖庭。殿旁垣曰掖垣。皆取腋之義。

## 掘

- 音倔(Chueh)又音橛並入聲
    - 穿也。如掘地、掘井。

## 掙

- 讀如爭(Cheng)去聲
    - 俗謂用力脫去曰掙脫。

## 掛

- 音卦(Kua)去聲
    - 懸也。本作挂。
    - 凡有所牽系皆曰掛。如懸念曰掛念。又登記之亦曰掛。如郵信之掛號。

## 掞

- 音閃(Shan)又音豔(Yen)去聲
    - 舒也。

## 掠

- 音略(Lie)入聲又音亮(Liang)去聲義同
    - 奪取也。抄掠。劫人財物也。如言侵掠、鹵掠、
    - 斜拂而過曰掠。書法長撇謂之掠、
    - 笞也。言搒掠。

## 採

- 音彩(Ts'ai)上聲
    - 摘取也。如採蓮。採菊。
    - 擇而取之曰採。如採訪、採選。

- ［解字］本作采。

## 探

- 他庵切(T'an)平聲
    - 探索也。
    - 遠取之也。如言探源之類。
    - 試也。嘗試曰探。如言探問口氣。
    - 伺察也。如窺探、偵探。
    - 訪候也。如探親、探友。尋覓之亦曰探。如探梅、探花。又舊時科舉廷試一甲第三名為探花。

## 掣

- 讀如徹(Ch'eh)入聲又尺藝切(Chih)去聲義同
    - 曳也。如掣肘、牽掣、
    - 抽也。隨手取之曰掣。如掣籤。

## 接

- 卽攝切(Chieh)入聲
    - 合也。兩端相合曰接。如言反接其手。謂合其兩手而反縛之也。
    - 會也。如俗語會晤曰接洽。又直接、間接。亦此義。
    - 承受也。如接手、接辦。事繁重而不能兼顧曰應接不暇。
    - 連續也。相續不絕曰接。如言接踵而至。
    - 客至而善待之曰接。如迎接、招接。

## 控

- 讀如空(K'ung)去聲
    - 引也。控弦。謂引弓也。
    - 告也。如言上控、控訴。
    - 操制也。如言磬控縱送。謂御馬之術也。見（詩經）。

## 推

- 讀如退(T'ui)平聲
    - 以手向外擠物前進也。如推輓。
    - 移也。如言推陳出新。
    - 讓所有以予人曰推。如解衣推食。見（史記）。今亦謂彼此互讓曰推。
    - 卻也。推諉也。如推辭、推卻。
    - 擇也。進奉之也。如公推、推舉。
    - 尋繹也。如推求、推詳。

## 掩

- 音奄(Yen)上聲
    - 斂也。小上曰掩。器物斂口曰掩口。又閉門曰掩門。亦此義。
    - 遮也。如掩蓋、掩蔽。
    - 乘其不備而覆之曰掩。本作揜。

## 措

- 音醋(Ts'u)去聲
    - 施布也。如言舉措裕如。
    - 棄置也。如言刑措。謂不用刑也。見（漢書文帝紀）。
    - 著手之義。如言措手不及。今亦謂籌辦曰籌措、措辦。

## 揶

- 音陬(Tsou)平聲
    - 夜戒守有所擊也。如今之巡更者。見（左傳）。

## 掬

- 音菊(Chu)入聲
    - 本作匊。兩手曰掬。
    - 挹取之義。如言笑容可掬。

## 掮

- 音箝(Ch'ien)平聲亦讀上聲
    - 本作揵。以肩舉物也。吳方言稱代人買賣貨物者為掮客。

## 掯

- 讀如肯
    - 掯勒。壓迫之義。

## 掽

- 讀如彭(P'eng)去聲
    - 搕掽、撞也。亦作磕碰。

## 拼

- 音姘(Pin)平聲
    - 使也。
    - 使相連屬也。如拼音。

## 掾

- 音硯去聲亦讀若院(Yuan)
    - 古佐貳官之通稱。如丞掾、掾屬。揀

- 音簡(Chien)上聲又音練(Lien)去聲義同。
    - 選擇也。如揀定、揀取。

## 揄

- 音俞(Yu)平聲
    - 引也。
    - 揄揚。譽言也。見（班固西都賦）。
    - 揶揄。嘲弄之也。本作邪揄。見（後漢書）。

## 揆

- 音跪(K'uei)上聲
    - 度也。百揆。謂揆度百事。宰相之職也。後因稱宰相曰揆。如首揆、協揆。
    - 道也。（孟子）其揆一也。

## 揉

- 音柔(Jou)有平上去三聲義並同
    - 順也。
    - 曲直之也。木之能屈伸者曰揉木。

## 揎

- 音宣(Suan)平聲
    - 鉤袂出臂也。如言揎袖露臂。

## 描

- 音苗(Miao)平聲
    - 摹畫也。俗又謂依樣摹寫曰描。如幼童學書之模本曰描紅。

## 提

- 音題(T'i)平聲
    - 挈也。如言左提右挈。凡挈之前進、挈之向上。皆曰提。如提攜、提拔。
    - 引起之曰提。如提撕。
    - 官名。有管領之意。如前清之有提學司、提法司。又武職提督之簡稱。如提督所轄之兵。謂之提標。
    - 稱述也。如追述舊事曰重提。不言其事曰不提。

## 插

- 讀如察(Ch'a)入聲
    - 剌入也。又廁身其間亦曰插。如安插、插手。

- ［解字］右从干犯之干。不作千。俗作揷。

## 揕

- 音碪(Chen)去聲
    - 擊剌也。

## 揖

- 讀如挹(I)入聲
    - 拱手上下左右之以相禮也。

- 音邑入聲
    - 引取也。又接近之義。與挹通。

## 揚

- 音陽(Yang)平聲
    - 舉起之也。如水之揚波、風之揚塵。
    - 稱說也。如游揚、稱揚。
    - 顯也。如揚名。
    - 古九州之一。今江蘇、安徽、浙江、江西、禮建。皆古揚州域也。

## 換

- 戶玩切(Huan)去聲
    - 易也。如交換、互換。

## 揜

- 倚檢切(Yen)上聲
    - 揜取也。
    - 覆也。遮蔽也。如瑕不揜瑜。瑜不揜瑕。與掩通。

## 揠

- 乙戛切(Ya)入聲亦讀如斡
    - 拔也。（孟子）宋人有閔其苗之不長而揠之者。

## 握

- 音渥(We)入聲
    - 持也。在外為持。在內為握。如掌握、把握。

## 揢

- 欺鴉切平聲
    - 扼也。俗亦謂扼人之咽喉曰揢。

## 揣

- 楚委切(Ch'uai)上聲
    - 量也。度高曰揣。凡稱量忖度皆曰揣。如言揣摩風氣。

## 揩

- 讀如楷(K'ai)平聲
    - 摩拭也。俗謂拭淚曰揩淚。

## 揪

- 音啾(Tsiu)平聲
    - 俗謂以手相扭結曰揪。

## 揫

- 音啾(Tsiu)平聲
    - 斂聚也。

## 揭

- 音訐(Chieh)入聲
    - 高舉也。舉而豎之也。如言揭起事。
    - 表示也。如揭示、揭曉。

- 音憩(Ch'i)去聲
    - 攝衣涉水曰揭。

## 揮

- 音暉(Hui)平聲
    - 振動也。如揮刀、揮毫。今亦謂用筆作字曰揮酒。如言大筆一揮、一揮而就之類。
    - 散也。如言揮霍、發揮。

## 揲

- 音舌(Sheh)入聲
    - 數著也。謂持而數之也。

- 音牒(Tieh)入聲
    - 摺揲也。

## 援

- 音袁(Yuan)平聲
    - 引也。援例。謂引舊事以為先例也。
    - 牽持之也。（孟子）天下溺。援之以道。嫂溺。援之以手。

- 音院去聲
    - 助也。如救兵曰援兵。

## 揶

- 音耶(Yeh)平聲
    - 揶揄。謂嘲弄之也。羅友自言為鬼揶揄。見（晉陽秋）。亦作捓。

## 揗

- 音旬(Sun)平聲
    - 手相安慰也。凡以恩相撫以心相恤皆曰揗。

## 楂

- 讀如查。以指撮物也。如筆之大者曰楂筆。

## 搆

- 音鉤(Kou)平聲
    - 牽也。與構義別。俗多誤用為構造字。

## 搉

- 音確(Chiue)入聲
    - 敲擊也。

- 音角(Chiue)入聲
    - 引也。揚搉。猶引證。商搉。謂商量引證。
    - 與榷通。搉利。猶專利。

## 搊

- 差謳切(Ts'ou)平聲
    - 以指撥弄樂器也。彈箏與琵琶皆曰搊。

## 損

- 讀如孫(Sun)上聲
    - 減也。減少之曰損。如言損上益下。
    - 失也。如損失、損害。

## 搏

- 音博(Pe)入聲
    - 拍也。以手拊之曰搏。
    - 捕也、如攫搏。
    - 相撲也。如搏戰。

## 搐

- 音畜(Ch'u)入聲
    - 牽制也。如抽搐。謂筋動而痛也。

## 搒

- 音榜(Pang)上聲
    - 與榜同。標榜亦作摽搒。表揚也。

- 音彭又音邦並平聲
    - 笞也。如搒掠。

## 搓

- 音磋(T'so)平聲
    - 手相磨也。

## 搔

- 音騷(Sao)平聲
    - 手爬也。如搔首。
    - 與騷通。騷擾。亦作搔擾。

- 音爪(Chao)上聲
    - 手足甲也。

## 搖

- 音姚(Yao)平聲亦讀去聲
    - 動也。如搖手。謂擺手也。

## 搘

- 音支(Chih)平整
    - 支撐也。

## 搜

- 師謳切(Sou)平聲
    - 索也。如搜羅、搜檢。
    - 官吏朘削曰搜刮。亦悉索之義。又尋思也。如言搜索枯腸。

- ［解字］本作摉。

## 搢

- 音晉(Tsin)去聲
    - 插也。搢紳。謂插笏帶間也。古之仕者。垂紳搢笏。故稱搢紳。後以稱宦族。本此。俗作縉紳。

## 搤

- 音厄(Nge)入聲
    - 持也。今用與扼通。謂用力緊握之也。如搤吭。

## 搥

- 音椎(Chui)平聲
    - 擊也。如擊鼓曰搥鼓。

## 搦

- 尼丘切入聲亦讀若匿
    - 提也。

## 搧

- 音羶(Shan)平聲亦讀去聲
    - 以手批面曰搧。
    - 俗借用為扇涼之扇。

## 搨

- 音塔(T'a)入聲
    - 用紙墨摹拓古碑帖曰搨。如原搨、舊搨。亦作拓。

## 搪
    - 音唐(T'ang)平聲
    - 搪突。冒昧之義。本作唐突。
    - 苟且塞責。俗謂之搪塞。
    - 勻塗也。如搪瓷。

## 搬

- 本音盤(P'an)平聲
    - 除也。俗讀若般。遷也。如搬移、搬演。

## 搭

- 音答(Ta)入聲
    - 附也。凡附加其上皆曰搭。如搭船、搭車。
    - 架起曰搭。如搭棚。
    - 雜廁也。如搭配。

## 搴

- 音愆(Ch'ien)平聲亦音蹇(Chien)上聲
    - 拔取也。如搴旗。

## 搶

- 讀如鏘(T'siang)上聲
    - 爭取也。如搶奪、搶劫。

- 音鏘平聲
    - 突也。如以頭搶地。見（國策）。

- 音倉(T'sang)平聲
    - 搶攘。亂貌。

- 音鏘(Ts'iang)去聲
    - 舟迎風而上曰搶。今舟人曰掉搶。

## 搞

- 讀如稿(Kao)上聲
    - 作為也。如搞不好。
    - 搞通。使之明曉也。如言搞通思想。

## 搾

- 讀如詐。植物之含有流質者。以榨壓擠之而取其汁也。

## 搿

- 俗字

- 吳方言兩手合抱之曰搿。讀與格近。

## 搽

- 讀如茶(Ch'a)平聲
    - 以顏色輕染之也。如俗言搽脂抹粉。

## 搡

- 讀如桑(Sang)去聲
    - 拒也。俗亦謂用力推而遠之曰搡。

## 搲

- 音蛙(Wa)平聲
    - 手捉物也。吳俗又謂以手物曰搲。

## 揅

- 音研(Yen)平聲
    - 摩也。
    - 研究也。如探索經義曰揅經。

## 摑

- 谷畫切(Kuo)入聲
    - 打也。掌耳也。

## 摒

- 音屏(Ping)平聲
    - 除也。屏斥之屏。俗通作摒。
    - 摒擋。詳「擋」。

## 摔

- 音率(Shuai)入聲
    - 棄於地也。

## 摘

- 音謫(Che)入聲
    - 手取也。如摘瓜、摘果。
    - 選取之義。如摘抄、摘錄。
    - 發也。如摘奸發伏。謂舉發其奸邪也。通作擿。

## 摛

- 音笞(Chih)平聲
    - 舒也。布也。（班固答賓戲）「摛藻如春華」。謂文詞中多所舖張也。

## 摜

- 固患切(Kuan)去聲
    - 與慣同。
    - 俗謂擲物曰摜。將物任便投置亦曰摜。又相撲亦曰摜交。

## 摟

- 音樓(Lou)平聲
    - 曳聚也。（孟子）五伯者。摟諸侯以伐諸侯者也。
    - 抱持也。（孟子）踰東家牆而摟其處子。

## 摧

- 音崔(T'sui)平聲
    - 折斷也。如言摧枯拉朽。
    - 滅也。如言為虺不摧。為蛇將奈何。見（國語）。

## 摩

- 音磨(Me)平聲
    - 摩擦也。如言摩拳擦掌。
    - 切近而過之曰摩。如言人之接近曰耳鬢撕摩。山之高者有摩天嶺。亦此義。
    - 相切磋也。如摩練、摩厲。故互相切磋曰觀摩。又迎合之義。如言揣摩風氣。

## 摭

- 音隻(Chih)又音灼(Cho)並入聲
    - 拾取也。如捃摭。

## 摯

- 音至(Chih)去聲
    - 與贄通。執物以為相見之禮也。
    - 至也。如言懇摯。

- ［解字］上从執。从埶者別為一字。

## 摳

- 渴謳切(K'ou)又音區(Ch'u)並平聲
    - 挈也。如言摳衣而趨。謂以兩手提衣、使步趨便利、以示敬也。
    - 探也。以手藏物。探而取之也。

## 摴

- 音樗(Shu)平聲
    - 摴蒱。賭博之戲。猶今之擲色。亦曰五木。

## 摶

- 音團(T'uan)平聲
    - 團也。以手圜之也。
    - 憑藉也。摶扶搖而上。謂其憑藉風力也。見（莊子）。

## 摸

- 音莫(Me)入聲
    - 捫也。如摸索。

- 音模(Mu)平聲
    - 與摹同。

## 摹

- 音模(Mu)平聲
    - 有所規倣也。如描摹、臨摹。故事之程式曰規摹。謂使人可倣效也。

## 摔

- 音率(Shuo)入聲
    - 棄於地也。如稱徒手角力之技曰摔角。

## 摺

- 音慴(Cheh)入聲
    - 摺疊也。紙之摺疊成頁者亦曰摺。如手摺、奏摺。

- 羅納切(La)入聲
    - 與拉同。拉折之也。

## 摻

- 音衫(Shan)又音織(Sien)並平聲
    - 手纖細也。

- 讀如衫(Shan)上聲
    - 執也。

- 與參同。鼓曲也。如漁陽摻。

## 摽

- 譬要切(P'iao)去聲弼擾切(Piao)上聲義同
    - 擊也。
    - 落也。詩召南摽有梅篇。言婚姻及時也。故今謂女子將嫁曰摽梅。

- 音飄(Piao)平聲
    - 麾也。（孟子）摽使者出諸大門之外。

## 撂

- 音略(Lue)入聲
    - 本作㨼。撩取也。俗亦謂撩開曰撂開。

## 撅

- 音厥(Chueh)入聲
    - 掘也。

- 音劌(Kuei)去聲
    - 揭衣也。

## 撇

- 音瞥(P'ieh)入聲
    - 猶拂也。書法有撇。迅鋒向左也。
    - 有麾去不顧之義。如撇開、拋撇。

## 撈

- 音勞(Lao)平聲又音料(Liao)去聲義同
    - 沒水中取物也。如取魚曰撈魚。

## 撏

- 習鹽切平聲
    - 摘也。俗謂去牲獸之毛曰撏毛。讀若前。

## 撐

- 音崢(Ch'eng)平聲
    - 拄也。如言撐腸拄腹。俗亦謂勉強支持曰撐。

## 撒

- 音薩(Sa)入聲
    - 散之也。放也。如俗言撒手、撒潑。

## 撓

- 讀如鐃(Nao)上聲亦讀平聲
    - 擾也。如撓亂。
    - 屈也。（孟子）不膚撓。

## 撕

- 音西(Si)平聲
    - 提撕也。謂使之警悟也。

- 塞貲切(Szu)平聲
    - 析也。俗謂以手裂物曰撕。讀若斯。
    - 切近之義。如擦摩曰撕摩。揪扭曰撕打。

## 撙

- 讀如尊(Tsun)上聲
    - 趨也。撙節。謂趨於法度。語本（禮記）。今通用為裁抑之義。

## 撚

- 讀如年(Nien)上聲亦讀平聲
    - 執也。以手撚物也。如撚髭。又輕攏慢撚。謂琵琶之指法也。

## 撞

- 音幢(Ch'uang)平聲亦讀去聲
    - 擊也。如言撞鐘伐鼓。
    - 衝突也。俗亦謂相衝曰撞。

## 撟

- 音嶠(Ch'iao)去聲
    - 舉也。如言舌撟不能下。亦讀上聲。與矯通。

## 撣

- 讀如但(Tan)上聲
    - 撣撣。儆戒也。
    - 俗謂拂去塵土曰撣。

## 撤

- 音轍(Cheh)入聲
    - 除去也。如撤退、撤差。

## 撥

- 音鉢(Pe)入聲
    - 除也。如言撥開雲霧。
    - 轉移也。如言撥亂反正。見（公羊傳）。
    - 發也。如支撥、調撥。又挑撥。謂引動之也。

## 撦

- 讀如車(Ch'eh)上聲
    - 裂開也。

## 撩

- 音聊(Liao)平聲又去聲
    - 取物也。攏取物為撩。
    - 挑弄也。如撩撥。又撩戰。謂挑戰也。

## 撫

- 音拊(Fu)上聲
    - 慰勉也。如鎮撫、安撫。招降叛者亦曰撫。如言勦撫兼施。
    - 存撫也。如言撫養、撫育。
    - 按也。如撫劍、撫式。

- 蒙逋切(Mu)平聲
    - 與摹同。摹寫文字曰手撫。

## 撬

- 音蹺(Ch'iao)平聲
    - 舉也。謂舉起之也。俗謂以物捎起之曰撬。如撬門。

## 播

- 讀如波(Pe)去聲
    - 布也。如播種。揚也。如播告。
    - 逃也。如播蕩、播遷。
    - 放也。如播棄。

- 補火切上聲
    - 搖動也。（論語）播鼗武。

## 撮

- 粗豁切(T'so)上聲
    - 量也。六十四黍為圭。四圭為撮。今以升千分之一為撮。
    - 以指取物曰撮。謂蹙聚而捎取之也。如撮藥。又採取亦曰撮。如言撮名法之要。謂採兩家精義而聚合之也。

## 撰

- 助莞切(Chuan)上聲
    - 具也。猶事也。（論語）異乎者之撰。
    - 屬辭記事曰撰。如撰述、撰著。

- 音譔上聲
    - 持也。

- 胥犬切(Suan)上聲
    - 與選同。擇也。白選。古貨貝名。亦作白撰。

## 撲

- 音扑(P'u)入聲
    - 擊也。如言撲滅。
    - 杖也。與扑同。

## 撳

- 讀如欽(Ch'in)去聲
    - 用力按之也。

## 撻

- 他薩切(Ta)入聲
    - 打也。如鞭撻。

## 撼

- 音頷(Han)上聲
    - 搖也。如言人之不自量力曰蚍蜉撼大樹。本（韓愈詩）。

## 撾

- 豬窪切(Chua)平聲亦讀如戈
    - 擊也。如言自撾。
    - 擊鼓也。禰衡為漁陽參撾。見（後漢書）。
    - 老撾。國名。在越南之西。

## 擁

- 紆鞏切(Yung)上聲
    - 抱也。如言左抱右擁。
    - 猶障也。如擁蔽。
    - 衛也。群從也。如言擁護、擁擠。

## 擂

- 音雷(Lei)平聲
    - 研物也。研物之器。俗稱擂鉢。

- 音類(Lui)去聲
    - 擊也。擊鼓亦曰擂鼓。

## 擄

- 音魯(Lu)上聲
    - 獲也。如言擄掠。

- ［解字］本作鹵。

## 擅

- 音繕(Shan)去聲
    - 專也。謂以己意處置其事也。如擅權。
    - 據也。據而有之曰擅。如擅利。

## 擇

- 音宅(Che)入聲
    - 揀選也。如擇鄰、擇木。
    - 別也。（孟子）則牛羊何擇焉。

## 擊

- 音激(Chi)入聲
    - 打也。如笞擊。凡用器及物皆曰擊。如擊鼓、擊筑。
    - 攻擊也。如追擊、襲擊。軍制有游擊隊。舊以為武官名。
    - 觸也。如目覩曰目擊。謂眼簾所觸也。

- ［解字］上左从𨊥。作从者、誤。

## 擋

- 讀如當(Tang)去聲
    - 摒擋。猶言收拾。
    - 俗借為攩字。遮遏也。如謝客曰擋駕。

## 操

- 讀如草(T'sao)平聲
    - 執持也。如操券、操觚。
    - 把持也。如操持、操守、操心、操行。又言語亦曰操。如言口操吳音之類。
    - 軍事演習曰操。如操演、操練。亦簡稱操。

- 音糙去聲
    - 志也。如言節操。凡作名字用者讀去聲。
    - 琴曲也。如龜山操。猗蘭操之類。

## 擎

- 音鯨(Ching)平聲
    - 舉也。持高也。如言眾擎易舉。

## 擒

- 音琴(Ch'in)平聲
    - 急持也。捉也。七縱七擒。諸葛亮收服孟獲故事。見（漢晉春秋）。本作捦。

## 擔

- 德庵切(Tan)平聲
    - 背載曰負。肩載曰擔。今負責曰擔任。亦此義。

- 多濫切去聲
    - 所負也。通俗稱衡百斤、量一石、曰一擔。

## 擗

- 音闢(Pi)入聲
    - 拊心也。如言擗踊。

## 擘

- 補厄切(Pe)入聲
    - 分擘也。

- 音甓(P'i)入聲
    - 大指也。（孟子）「吾必以仲子為巨擘焉」。亦讀如璧。

## 據

- 音倨(Chu)去聲
    - 杖持也。依也。如言進退失據。
    - 證據也。今用為憑證者曰筆據、契據。
    - 按也。如言據理力爭、據地再拜之類。
    - 佔也。如言據為己有。史家謂佔有一方者曰竊據。

- ［解字］俗作據。

## 擠

- 音霽(Tsi)去聲又音躋平聲義同
    - 推也。如擁擠。又傾軋曰排擠。

## 擡

- 音臺(T'ai)平聲
    - 高舉也。俗謂兩人舁物曰擡。亦作抬。又貨物漲值曰擡價。

## 擢

- 音濁(Cho)入聲
    - 引而上之也。如言拔擢。

## 擣

- 音倒(Tao)上聲
    - 手椎也。舂也。如擣衣、擣枕。

- ［解字］俗作搗。

## 擦

- 次薩切(T'sa)入聲
    - 摩之急也。如言摩擦、擦損。

## 擪

- 乙接切(Yeh)入聲
    - 一指按也。如擪笛。亦作擫。

## 擬

- 讀如疑(Ni)上聲
    - 度也。謂揣度以待也。如擬案、擬稿。
    - 比擬也。文詞有擬古、擬作。謂摹仿之也。

## 擭

- 音話(Hua)去聲又音穫(Hu)入聲義同
    - 捕獸機檻也。（中庸）驅而納諸罟擭陷阱之中。

## 擯

- 音鬢(Pin)去聲
    - 斥逐也。如擯棄、擯退。
    - 與儐同。導賓者也。在主曰擯。在客曰介。

## 擰

- 音獰(Ning)平聲
    - 執而捩之。俗謂之擰。如言擰毛巾、擰螺絲之類。

## 擱

- 與閣同。閣起、閣淺之類。凡用為動字者。俗多作擱。

## 擲

- 直繹切(Chih)入聲
    - 投也。如言拋擲。又以物見賜曰擲下。信札中常用之。

## 擴

- 音廓(K'uo)入聲
    - 張小使大也。如言擴充。

## 擷

- 讀如絜(Hsieh)入聲
    - 捋取也。
    - 與扱同。以衣貯物而擷其衽也。

## 擺

- 讀如拜(Pai)上聲
    - 開也。
    - 俗謂陳列曰擺。如擺布、擺樣。
    - 左右往復曰擺。如鐘擺、搖擺。

## 擻

- 音叟(Sou)上聲
    - 抖擻。舉也。謂振起也。

## 擾

- 音繞(Jao)上聲
    - 擾亂也。如言擾害治也。
    - 馴也。古有擾龍氏。謂順龍所欲而畜養之。見（左傳）。

## 擿

- 直繹切(Chih)入聲
    - 與擲同、投也。

- 音的(T'i)入聲。
    - 挑取也。如言發姦擿伏。亦作摘。

## 攀

- 讀如盼(P'an)平聲俗亦作扳
    - 自下援上也。如言攀龍附鳳。今謂拗折花枝曰攀折。又俗稱聯姻曰攀親。謙言仰攀也。
    - 有挽留之意。如言臥轍攀轅。

## 攄

- 音樗(Ch'u)平聲
    - 舒也。如攄意。謂一抒積懷也。

## 攆

- 讀如撚(Nien)上聲
    - 俗謂逐去之曰攆。北方語多用之。字書無此字。

## 攏

- 音隴(Lung)上聲亦讀平聲
    - 合也。如俗言拉攏。今亦謂移舟就泊曰攏岸。
    - 擊也。如言輕攏慢撚。謂琵琶之指法也。

## 攔

- 音闌(Lan)平聲
    - 遮攔也。本作闌。

## 攖

- 音纓(Ying)平聲
    - 觸也。如觸怒曰攖怒。又以身冒險也。如攖害、攖禍。

## 攘

- 音穰(Jang)平聲
    - 竊也。因其自來而取之曰攘。（論語）其父攘羊。
    - 卻也。排斥也。如言尊王攘夷。

- 音壤上聲
    - 擾亂也。如擾攘。

## 攙

- 讀如產(Ch'an)平聲
    - 牽挽也。俗謂相扶曰攙。
    - 俗謂以物相雜曰攙。

## 攛

- 音竄(T'suan)去聲
    - 擲也。
    - 攛掇。詳「掇」。

## 攜

- 音畦(Hsi)平聲
    - 持物也。如言取攜甚便。
    - 接手也。如言提攜。
    - 離也。如言攜貳。

- ［解字］右从屮从佳从冏。俗从山从、誤。

## 攝

- 讀如失(Sheh)入聲
    - 引持也。（論語）「攝齊升堂」。謂摳衣而行也。
    - 取也。如追捕曰句攝。俗語追魂攝魄。亦此義。
    - 收斂也。如照相曰攝影。謂收人物之影入鏡中也。又養生曰攝生。見（老子）。謂收攝精神也。今言調攝、珍攝、本此。
    - 整飭也。如言統攝、鎮攝。謂以威臨之使收斂不敢妄為也。
    - 兼也。代也。（論語）「官事不攝」。今亦謂署缺曰攝代。

## 攢

- 徂完切(Tsuan)平聲亦讀去聲
    - 聚也。今亦謂積聚曰攢錢。

- 音鑽平聲
    - 與鑽通。

## 攣

- 閭員切(Luan)平聲
    - 係也。謂相牽繫不絕也。

- 慮院切去聲
    - 手足曲病也。如言拘攣。

## 攤

- 音灘(T'an)平聲
    - 開也。以手布之也。
    - 陳設貨物隨處售鬻者曰攤。
    - 分析總數為若干分、使稍平勻者曰攤。如攤派、攤還。

## 攩

- 音黨(Tang)上聲
    - 擊也。
    - 遮遏也。如俗言抵攩。亦讀如倘。

## 攪

- 音絞(Chiao)上聲
    - 撓亂也。
    - 撓動液體、使之融和。亦謂之攪。

## 攫

- 音矍(Chiue)入聲
    - 撲取也。如言鳥之攫搏。以腳取之謂之攫。以翼擊之謂之搏。今謂奪人之物曰攫。如攫金、攫取。

## 攬

- 羅敢切(Lan)上聲
    - 本作擥。總持也。如言攬權。
    - 營業有所招徠亦曰攬。如言包攬、承攬。

## 攮

- 音曩(Nang)上聲
    - 推也。
    - 今亦謂以刀剌之曰攮。

## 【附錄】

### 扎
- 俗札字。

### 抝
- 俗拗字。

### 抛
- 俗拋字。

### 拕
- 拖本字。

### 㧖
- 扼本字。

### 担
- 音亶。擊也。俗借作擔。

### 拑
- 與箝鉗同。

### 拽
- 同曳。

### 挂
- 同掛。

### 拿
- 俗拏字。

### 捓
- 同揶。

### 捦
- 擒本字。

### 捴
- 俗總字。

### 捼
- 挼本字。

### 捥
- 同腕。

### 揑
- 俗捏字。

### 揔
- 俗總字。

### 𢰅
- 同撰。

### 㨗
- 俗捷字。

### 揅
- 俗揅字。

### ⿰扌⿱甫攵
- 同扶。

### 携
- 俗攜字。

### 搗
- 俗擣字。

### 摠
- 同總。

### 摣
- 同揸。

### 㩀
- 俗據字。

### 撑
- 俗撐字。

### 撡
- 俗操字。

### 撿
- 同檢。

### 擕
- 俗攜字。

### 擧
- 舉本字。

### 𢷎
- 拜本字。

### 擥
- 同攬。

### 㩦
- 俗攜字。

### 攅
- 俗攢字。

### 攗
- 捃本字。

### 攟
- 同捃。

