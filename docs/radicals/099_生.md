# 生部

## 生

- 師亨切(Sheng)平聲
    - 死之對。
    - 生存之時曰生。如平生、此生。
    - 凡生物皆謂之生。如群生、眾生。
    - 產也。（詩）「居然生子」。凡由之而產出者亦曰生。如生財、生利。
    - 養也。凡養生之事物皆曰生。如生計、生產。
    - 熟之反。如果實未熟、烹飪未熟、皆曰生。又未精熟曰生。事無經驗曰生手。未稔熟亦曰生。素不相契之人曰生客。貨物之原料未經製造者謂之生貨。
    - 士也。凡謂學者皆曰生。如先生、後生、儒生、書生。師稱弟子曰生。弟子之自稱亦曰生。又元明時與末字通用。故稱謂多有用生字者。如眷生、晚生。卽眷末、晚末也。
    - 戲劇腳色之名。如老生、小生之類。

## 甡

- 音莘(Shen)平聲
    - 眾生並立之貌。

## 產

- 史簡切(Shan)通讀如鏟(Ch'an)上聲
    - 生也。
    - 物品所出之地曰產地。其物為本地所出者曰土產。
    - 民業曰產。如田土、房屋、貨財之類。凡賴以生活者皆謂之產業。
    - ［解字］俗作產。

## 甥

- 音生(Sheng)平聲
    - 姊妹之子曰甥。
    - 婿亦謂之甥。（孟子）帝館甥於貳室。

## 甦

- 俗蘇字。死而更生也。
    - ［解字］本作穌。

