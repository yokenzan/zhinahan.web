# 方部

## 方

- 夫央切(Fang)平聲
    - 物之形體正直者曰方。人之性行正直者亦曰方。如方正。
    - 四方也。東西南北。謂之四方。又泛指其處也。如何方、遐方。
    - 道德也。如言有玷官方、義方有訓之類。
    - 藝術也。如方士、方技。皆言擅有藝術者也。
    - 方藥曰方。如禁方。單方。俗稱醫生所開單曰方子。
    - 逆也。如方命。見（孟子）。
    - 助詞。當也。正當其事曰方今。將也。如方且。又纔也。如方可。
    - 算術內自乘之積曰方。如乘方、開方。

## 於

- 音鳴(Wu)平聲
    - 與烏同。歎詞。

- 音紆(Yu)平聲。
    - 語辭。與于通。
    - 居也。相於。言相依以居也。
    - ［解字］地名於潛、藥名於朮、及姓。俗亦讀如羽。

## 施

- 音師(Shih)平聲
    - 設施也。以其作用加諸人物曰施。如施術、施治、恩威並施之類。粧點之曰施采、施粉。向人致敬曰施禮、先施。
    - 施施。喜悅貌。見（孟子）。

- 音試去聲
    - 施與也。如言博施濟眾。凡設施之施。平聲。施與之施。平去通用。

- 讀若異(I)去聲
    - 延也。

## 斿

- 音由(You)平聲
    - 旂之直幅附於竿者。謂之縿。其旁綴橫幅附於縿而飛揚者。謂之斿。古言旂之九斿十二斿。卽九幅或十二幅也。

## 旁

- 蒲昂切(P'ang)平聲
    - 猶側也。如言旁敲側擊。

- 步浪切(P'ang)去聲
    - 依也。
    - ［解字］以上平去二音。並與傍通。

- 音祊(Peng)平聲
    - 旁旁。馳驅不息之貌。

- 餔岡切(P'ang)平聲
    - 旁礡。混同也。又寬大貌。

## 旂

- 音祈(C'hi)平聲
    - 旗之一種。今與旗通用。

## 旃

- 音氈(Chan)平聲
    - 旗曲柄也。亦作旜。
    - 助詞。（詩）「尚慎旃哉」。言庶幾慎之也。
    - ［解字］右下从丹青之丹。

## 旄

- 音毛(Mao)平聲
    - 旗之一種。注旄牛尾於竿。故曰旄。

- 音帽去聲
    - 與耄通。（孟子）反其旄倪。

## 旅

- 音呂(Lu)上聲
    - 兵制之稱。古軍之五百人為旅。見（左傳）。今師下為旅。
    - 旅客也。如寄旅、商旅。
    - 客處曰旅。今亦謂作客於外曰旅次。
    - 眾也。又俱也。如言旅進旅退。

## 旆

- 步霈切(P'ei)去聲
    - 旗之一種。（釋名）「雜帛為旆」。謂以雜色綴其邊為翅尾也。古人舟車上建之。故用為行者之稱。如文旆、返旆之類。
    - ［解字］右下从巿。與市異。或从巾作斾誤。

## 旋

- 徐員切(Suan)平聲
    - 反也。如凱旋。
    - 轉也。凡圓轉者曰旋。猶言不旋踵也。如病之旋發旋愈。
    - 小便也。

## 旌

- 音精(Tsing)平聲
    - 旗之一種。析羽注旄首。所以進士卒也。古者使臣持旌節。故對於行者有文旌、行旌之稱。
    - 表章也。凡建坊立表之類皆曰旌。言褱榮之。特為表識以明之也。

## 旎

- 音你(Ni)上聲
    - 旖旎。詳「旖」。

## 族

- 祚木切(Tsu)入聲
    - 屬也。謂子孫共相聯屬也。父、子、孫、為三族。高祖至玄孫之親為九族。刑及父母妻子曰滅族。古簡稱族。
    - 俗稱同姓曰族。如族人、族長。
    - 類也。如動物分介族、魚族之類。
    - 叢也。植物叢生曰族生。

## 旐

- 音兆(Chao)上聲
    - 旗之一種。（爾雅）緇廣充幅長尋曰旐。

## 旒

- 音留(Liu)平聲
    - 姓旗垂者。亦作斿。
    - 冕旒。以絲繩貫玉垂冕前後也。

## 旓

- 音梢(Shao)平聲
    - 旌旗旒也。

## 旖

- 乙犧切(I)平聲
    - 旖旎。旌旗從風貌。

## 旗

- 音其(Ch'i)平聲
    - 綴布帛於竿。揭之以為標識號令者也。其形制類別甚多。如旌、旄、旛、幢之屬。古時各有專名。今總稱之曰旗。
    - 前清於滿洲、蒙古、漢軍。皆以八旗分部。故稱旗下人。亦簡稱曰旗人。

## 旛

- 音翻(Fan)平聲
    - 旗之帛幅下垂者。亦作幡。

## 旝

- 音儈(Kuai)去聲
    - 旃也。
    - 發石車也。建大木置石其上。發機以追敵也。見（說文）。

## 旟

- 音余(Yu)平聲
    - 旗之一種。行軍所建。以進士卒也。

## 【附錄】

### 㫄
- 旁本字。

### 斾
- 俗旆字。

### 旉
- 同敷。

### 㫋
- 俗旃字。

