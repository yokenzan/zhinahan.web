# 夕部

## 夕

- 音席(Si)入聲
    - 暮也。朝之對。如言一朝一夕之類。

## 外

- 誤會切(Wai)去聲
    - 內之對。凡物之表面皆曰外。如言外觀、外貌之類。
    - 非範圍以內者曰外。如僧道謂之方外。故對於本國稱他國曰外。如言外交、外侮之類。對於本地稱他處曰外。如言外省、外埠之類。對於其家稱姻黨曰外。如稱母之父曰外祖、妻之父曰外舅之類。
    - 妻稱夫曰外子。亦簡稱外。古男子居外。女子居內。故有此稱。
    - 疏遠之也。如俗言見外。言不引為同道之人也。

## 夙

- 音宿(Su)入聲
    - 早也。如言夙興夜寐。又昔日亦曰夙昔。

## 多

- 德阿切(To)平聲
    - 眾也。少之反。
    - 稱美也。如言多其有禮、多其能讓。言其人有一節之獨長也。

## 夜

- 讀如耶(Yeh)去聲
    - 日入為夜。

## 夠

- 音遘(Kou)去聲
    - 多也。滿也。俗亦謂滿足曰夠。亦作夠。

## 夢

- 讀如蒙(Meng)去聲
    - 睡眠未醒。有所聞見感覺及言語動作。皆謂之夢。多由神經衰弱、或飲食不消化、或呼吸不舒適而成。古有占夢之官。如謂夢熊羆則生男子之類。見（周禮）及（詩經）。
    - 夢夢。不明貌。見（詩經）。

## 夤

- 音寅(Yin)平聲
    - 進也。因行賄賂以干求進身者曰夤緣。

- ［解字］上从夕。或从肉作夤誤。

## 夥

- 讀如禾(Huo)上聲
    - 多也。吳音謂多曰夥。問幾何曰幾夥。
    - 俗謂幫同營業之人曰夥計。

## 【附錄】

### 夣
- 俗夢字。

