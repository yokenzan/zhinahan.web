# 米部

## 米

- 密禮切(Mi)上聲
    - 穀之去皮者。（周禮疏）「黍稷稻梁■大豆六者皆有米。麻與小豆大麥三者無米。故云九穀六米。」今謂稻之實為米。黍稷梁秫之實為小米。
    - 米突。法國度制之單位。亦簡稱米。卽公尺。

## 籽

- 讀如子。植物之籽種也。俗稱種子。

## 粉

- 讀如分(Fen)上聲
    - 米粉也。凡物質之研細成末者皆曰粉。
    - 麋爛也。如言粉身碎骨。
    - 顏料之白色者。亦用以為化粧品。如粉黛．脂粉。故喻美麗曰金粉．紅粉。
    - 以粉塗物曰粉。故作事不求實際而徒騖其外觀曰粉飾。

## 粒

- 音立(Li)入聲
    - 米粒也。凡物之細者一顆謂之一粒。

## 粕

- 音魄(P'e)入聲
    - 糟粕。酒滓也。今謂事物無精義者亦曰糟粕。語本（莊子）。

## 粗

- 村烏切(Ts'u)平聲
    - 圍大也。如粗細。謂物體之周圍大小。
    - 物不精也。如言粗糙。
    - 疏忽也。如言粗心浮氣。

- ［解字］本作麤。

## 粞

- 音西(Si)平聲
    - 米碎曰粞。

## 粟

- 胥旭切(Su)入聲
    - 穀類植物。粱之變種也。俗謂之小米。其葉似玉蜀黍。花小密。集花序為圓錐形。穗有芒。實有白色．黃色．赤色．緇色數種統稱曰穀子。春分始生。秋分時熟。北方糧食之大宗也。

- ［解字］上從襾不從西。

## 粢

- 音咨(Tzu)平聲
    - 穀之以供祭祀者。六穀亦謂之六粢。在器謂之粢盛。

- 音劑去聲
    - 粢醍。酒成而為紅色者。見（禮記）。

## 粵

- 音越(Yueh)入聲
    - 發語詞。如言粵有．粵若。亦作聿。
    - 與越通。古稱東方之民也。如百越亦作百粵。
    - 地名。廣東．廣西．為古百粵之地。故稱粵。舊以廣東兼轄廣西。專稱廣東省曰粵省。

- ［解字］本作粵。中從采不從米。

## 粥

- 音祝(Chn)入聲
    - 米如水煮之使糜曰粥。
    - 粥粥。柔弱貌。見（禮記）。如言群雌粥粥。

- 喻肉切(Yu)入聲
    - 與鬻同。賣也

## 粧

- 音莊(Chuang)平聲
    - 粉飾也。凡婦人容飾皆曰粧。如梳粧．新粧。

- ［解字］本作妝。亦作粧。

## 粱

- 音梁(Liang)平聲
    - 穀類植物。形態詳「粟」。其始生曰苗。有
    - 曰禾。其實曰粟。其米曰粢。自古為北方糧食大宗。故謂之嘉穀。今對稻為大米而言。則謂之小米。周禮九穀六穀。皆有粱無粟。知古本同物而異名。漢以後始以穗大而芒長粒粗者為粱。穗小而芒短粒細者為粟也。

## 粲

- 音燦(Tsa'n)去聲
    - 米之精鑿者曰粲。漢刑法有鬼薪白粲。鬼薪。謂取薪給宗廟。白粲。坐擇米使正白。猶今之罰充苦工也。
    - 鮮明也。又美也。
    - 笑貌。如言為之粲然。

## 粹

- 音祟(Sui)又讀若萃(Ts'ui)並去聲
    - 專一不雜也。如言純粹。

## 粺

- 讀如敗(Pai)去聲
    - 精米也。

## 精

- 音晶(Tsing)平聲
    - 鑿米使精白也。（論語）食不厭精。
    - 凡除去外物使淨盡亦曰精。如言精赤．精光。
    - 精華也。物經提煉而去其雜質曰精。如酒精．炭精。
    - 粗之反。工細也。如言取精用宏。又心思入細亦曰精。如言精明強幹。
    - 專一也。如學問之精進。故善於其事亦曰精。如言素精書法之類。
    - 心神也。如言精神．精力．勵精圖治之類。
    - 神怪之稱。如言山精木魅。
    - 精液也。由外腎構成。為動物生殖之原質。如言遺精之類。

## 糅

- 音狃(Niu)去聲
    - 雜也。如紛糅．糅淆。謂混合不能分別也。

## 糈

- 音胥(Hsi)平聲亦讀上聲
    - 糧也。

## ■

- 讀如宗(Tsung)去聲
    - 食品。以箬葉裹糯米。蒸煮熟之。形如三角。古用黏黍。故謂之角黍。

- ［解字］字或作粽。

## 糊

- 音胡(Hu)平聲
    - 黏也。煮米及麵為粥曰糊。
    - 模糊。視不能明也。
    - 糊塗。不明也。

## 糒

- 音備(Pei)去聲
    - 乾飯。以為行軍之糧者也。

## 糕

- 音羔(Kao)平聲
    - 以米粉蒸之為食品也。亦作■。

## 糖

- 音唐(T'ang)平聲
    - 飴也。古時以麥製飴。卽今之麥芽糖。唐貞觀間。遣使至西域摩揭陀國。方得熬蔗糖之法。見（唐書）。今歐洲亦有以莙薘菜．萊菔及各種果實為糖者。

## 糗

- 起宥切(Chiu)去聲
    - 乾糧也。

## 糙

- 次奧切(Ts'ao)去聲
    - 粗米未舂也。今亦謂物之未細者曰粗糙。

## 糜

- 音彌(Mi)平聲
    - 粥也。
    - 爛也。（孟子）糜爛其民而戰之。

## 糝

- 讀如三(San)上聲
    - 米粒也。俗亦謂米粒曰米糝。

## 糞

- 音奮(Fen)去聲
    - 動物大腸內所排泄之廢料也。言物之可輕曰糞土。又佛頭著糞。喻佳者為惡者所污也。語本（傳燈錄）。
    - 糞可肥田。故培治田疇亦曰糞。如言糞溉。
    - 與拚通。除去之義。如掃除曰糞除。

## 糟

- 音遭(Tsao)平聲
    - 酒滓也。搾酒所餘賸曰糟粕。今亦謂語無精義曰糟粕。本（莊子）。又妻稱糟糠。因宋弘有糟糠之妻不下堂之語。謂與共貧賤者也。見（後漢書）。
    - 以酒漬物曰糟。如糟魚．糟蛋。
    - 俗謂事機敗壞亦曰糟。言其糜爛也。

## 糠

- 音康(K'ang)平聲
    - 穀皮也。

- ［解字］本作■。

## 糧

- 音良(Liang)平聲
    - 穀食也。（周禮註）「行道曰糧。止居曰食。」孔子在陳絕糧．是也。今謂軍需曰糧。如糧餉。糧臺。
    - 田賦也。地稅謂之糧。如錢糧．公糧。

- ［解字］俗作■。

## 糯

- 音懦(Nuo)去聲
    - 稻之黏者。可以為酒

- ［解字］本作■。亦作■。

## 糰

- 音團(T;uan)平聲
    - 粉餌也。俗稱糰子。白居易有寒食過棗糰店詩。亦作■。

## 糲

- 音勵(Li)去聲亦讀入聲
    - 米不精也。如粗糲。

## 糴

- 音狄(Ti)入聲
    - 買穀也。購入曰糴。如糴米。

## ■

- 音臬(Nieh)入聲
    - 米穀之出芽者。釀酒用之。所謂麴■是也。以計陷人曰媒■。謂釀成其罪也。見（漢書）。

- ［解字］本作■。

## 【附錄】

### ■
- 糴字省字。

### ■
- 俗秈字。

### ■
- 俗■字。

### ■
- 同秕。

### ■
- 俗肅字。

### 粘
- 俗黏字。

### ■
- 與糶同。

### ■
- 俗糧字。

### 粳
- 俗■字。

### ■
- 同稃。

### 粽
- 俗■字。

### ■
- 俗餱字。

### ■
- 俗穀字。

### ■
- 同糰。

