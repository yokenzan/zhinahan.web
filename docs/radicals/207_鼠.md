# 鼠部

## 鼠

- 音暑(Shu)上聲
    - 小獸也。穴虛人之家屋。恃竊食以生活。其生殖力甚大。生百日卽能產子。每年四產。每產五頭至十頭。各國因其為黑死病傳染之媒介。且毀損器具倉穀之數。全國統計甚巨。故常注意捕滅之。
    - 游移兩可曰首鼠。如言首鼠兩端。語本（史記）。

- ［解字］俗作〓。

## 鼢

- 音憤(Fen)上聲亦讀平聲
    - 小獸也。一名鼴鼠。詳「鼴」。

## 鼧

- 音駝(T'o)平聲
    - 鼧鼥。鼢鼠類之大者。俗名土撥鼠。穴土而居。形如獺。皮可為裘。甚暖。產東北及蒙古等處。

## 鼫

- 音石(Shih)入聲
    - 鼫鼠。似鼠而大。尾粗而長。穴居山中古樹。好食柿栗葡萄之屬。亦名碩鼠。又名雀鼠。

## 鼬

- 音柚(You)去聲
    - 獸名。體長尺許。或赤褐色。或黃色。四肢短小。其行屈曲自由。通過隙穴如蛇類。善捕鼠。夜出喜竊食人雞。因逐捕窘迫。則其肛門腺道。能放惡臭。使人難耐以圖脫。俗謂之黃鼠狼。其毛可以製筆。謂之狼毫。

## 鼮

- 音廷(T'ing)平聲
    - 豹文鼠也。漢光武得豹文鼠。群臣莫知。竇攸對曰。鼮鼠也。見爾雅。驗之果然。見（三輔決錄）。

## 鼯

- 音吾(Wu)平聲
    - 鼯鼠。小獸。體長七八寸。全形似兔。耳小尾長。有肉翅如蝙蝠。能飛。

## 鼴

- 音偃(Yen)上聲
    - 鼠類之生活於土中者。體長五寸許。密生黑褐色短毛。光潤柔澤。形狀與鼠略同。惟頸足俱短。前肢與頭接近。爪強大如鈀。眼極小。陷入肉中。鼻尖銳。捕食蚯蚓等。常由鼻探索得之。亦名鼢。

## 鼷

- 音奚(Hsi)平聲
    - 鼠之一類。體長不滿三寸。棲人家食庫畏人。故瞻小者多以為喻。

## 【附錄】

### 鼦
- [[貂]]或作鼦。

### 鼪
- 同[[狌]]。

