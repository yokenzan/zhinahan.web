# 宀部

## 宀

- 音綿平聲
    - 交覆深屋也。

## 宁

- 逐語切(Chu)上聲
    - 門屏之間曰宁。

## 宂

- 讀如戎(Jung)上聲
    - 散也。宂員。謂閒散無事之官。又宂兵、宂費。皆謂其多餘而無益於事也。
    - 忙也。如言煩宂、宂雜。擱置眾務曰撥宂。
    - ［解字］下从几。古人字。作几者誤。俗作冗、⿱宀几、並非。

## 它

- 古蛇字。讀如託何切。與他同。上古草居患蛇。故相問曰無它乎。見（說文）。卽無恙之意。後加蟲旁為蛇字。而無宅字。或又作他。古止一字、亦一音也。

## 宄

- 音軌(Kuei)上聲
    - 姦也。寇盜由內為姦。起外為宄。

## 宅

- 音澤(Che)入聲
    - 居室也。居處曰宅。故居其所亦曰宅。（書）使宅百撥。
    - 古人墳墓亦曰宅。如言宅兆。今亦以居室為陽宅。葬地曰陰宅。

## 宇

- 音禹(Yu)上聲
    - 簷下也。故統稱宮室曰宇。如言瓊樓玉宇、是也。
    - 四方上下也。如言天下曰宇內、寰宇。
    - 宇有指局部而言之者。如器宇。猶言器局。眉宇。猶言眉端。

## 守

- 音首(Shou)上聲
    - 護視也。如俗言看守、保守。
    - 官名。漢一郡之長曰太守。後世稱知府曰守。本此。
    - 操守也。廉介不妄取者曰有守。見（書經）。
    - 待也。謂久留以候伺之也。如俗言守候。

- 始宥切去聲
    - 巡守。巡所守也。亦作巡狩。

## 安

- 阿干切(An)平聲
    - 不危也。如言平安、治安之類。
    - 定也。無所勉強曰安。如安居樂業。
    - 安之亦曰安。如言安撫、安慰。
    - 助詞。何也。如言吾將安仰、而今安在。皆是。
    - 位置其物。俗亦曰安。如言安置、安放。

## 宋

- 音送(Sung)去聲
    - 國名。周微子所封地。在今河南商丘縣。戰國時齊滅之。與楚魏三分其地。
    - 朝代名。宋武帝劉裕受晉禪為帝。國號宋。（公元四二〇年）凡八主。五十九年。禪於齊。

- 宋太祖趙匡胤受周禪為帝。（公元九六〇年）凡十八帝。三百二十年。滅於元。

## 完

- 音丸(Wan)平聲
    - 全也。（論語）「苟完矣」。謂物具而已。不求精美也。
    - 事畢曰完。如言完功。
    - 保全也。如完璧歸趙。為戰國時藺相如故事。見（史記本傳）。
    - 堅好也。（孟子）「城郭不完」。今亦謂衣服襤褸曰衣履不完。
    - 交納租稅曰完。如言完糧。卽圓滿之義。謂交納已畢也。

## 宏

- 乎萌切(Hung)平聲
    - 大也。廣也。如言恢宏、宏大、崇論宏議之類。亦作閎。

## 宓

- 音密(Mi)入聲
    - 安也、默也。

- 扶斛切(Fu)入聲
    - 與伏虙並通。伏羲、虙不齊。亦均作宓。

## 宕

- 徒浪切(Tang)去聲
    - 與蕩通。意氣橫佚無檢制也。如跌宕、偏宕。
    - 俗謂懸其事而不結曰宕。如延宕。賬懸不給曰欠宕。

## 宗

- 租翁切(Tsung)平聲
    - 尊祖廟也。最尊曰祖。次曰宗。通稱曰宗廟。廟號有某祖某宗。所謂祖功宗德、是也。通俗稱先世曰祖宗。
    - 宗族也。古分嫡長子系、嫡子系為大宗小宗。今亦稱同姓曰同宗。
    - 主也。如主意亦曰宗旨。又以之為主而為人所歸往也。如儒宗、宗教。
    - 派別也。禪學自五祖後。分為南北二宗。南宗主頓。北宗主漸。道家自金時亦分二宗。南宗先性。北宗先命。
    - 俗以一件為一宗。如文牘曰卷宗。又物之居其大數曰大宗。

## 官

- 音冠(Kuan)平聲
    - 職也。謂各守其職。為國治事者也。
    - 朝廷治事處曰官。如在官言官。見（禮曲禮）。
    - 公也。屬於國有者曰官。如官賣、官立。
    - 器官也。耳目口鼻形。為人身之五官。謂各有所司之職也。

## 宙

- 音冑(Chou)去聲
    - 往古來今謂之宙。如言宇宙。宇指空間而言。宙指時間而言。無所不包之義也。

## 定

- 讀如廷(Ting)去聲
    - 安也。如言定妥、定當。謂安頓得所無復搖動也。故謂已治、已安曰事局大定。
    - 安之亦曰定。如言安邦定國、昏定晨省之類。
    - 定其可否曰定。如審定、規定。
    - 不可變動者曰定。如言定義、定例。助詞所用之定可、定能等。皆了無疑義之意也。
    - 彼此協約曰定。如言協定。貨物預約曰定製、定造。男女訂婚行禮亦曰定。如下定、文定。

- 音訂去聲
    - 星名。營室之別名。見（詩經）。
    - 額也。本作顁。（詩）麟之定。

## 宛

- 紆反切(Wan)上聲
    - 宛然。猶依然。謂依其曲折。宛轉隨之。與之相肖也。

- 音鴛平聲
    - 大宛。漢西域國名。

## 宜

- 逆奇切(Ni)今讀如怡(I)並平聲
    - 所安也。如宜室宜家。物性所適亦曰宜。土宜。謂土產之物品也。
    - 應當也。如言不亦宜乎。謂當然也。

## 客

- 可赫切(K'e)入聲
    - 主之對。如賓客。
    - 寄也。凡自外至者皆曰客。如寄籍者曰客籍。傭於他處曰客作。
    - 非所本有亦曰客。如言客氣用事。謂虛驕之氣。非真性情也。俗謂謙退曰客氣。嬌小可愛亦曰客氣。其義各別。

## 宣

- 讀如選(Suan)平聲
    - 大也。如宣室。謂大室也。故璧大六寸亦曰宣。通作瑄。
    - 徧也。散也。宣布。猶言徧及。亦用為陳告之義。如播告於眾曰宣言。
    - 發布也。如宣詔、宣麻。故傳達君命亦曰宣召、傳宣。
    - 通也。（詩）「宣哲惟人」。言其通而智也。今亦謂藥性之散鬱使通曰宣散、宣肺之類。
    - 明示也。如宣示、宣淫。謂無所隱諱也。
    - 致力曰宣。如言宣勞、宣力。謂能盡其力也。
    - 書札末曰不宣。猶不盡之義。謂不能宣達詳盡也。

## 室

- 音失(Shih)入聲
    - 宮室通名。實也。因其四面穹隆曰宮。因其財物充實曰室。
    - 夫以婦為室。娶妻曰授室。稱妻曰室人。
    - 星名。二十八宿之一。

## 宥

- 音又(You)去聲
    - 寬也。謂原諒也。如言赦宥。

## 宦

- 音患(Huan)去聲
    - 仕也。出仕謂之游宦。
    - 凡事人者皆曰宦。宦女。謂為妾以事人。見（左傳）。又奄人亦曰宦。如宦官、宦者。卽後世之太監。

## 宮

- 音弓(Kung)平聲
    - 室也。言屋見垣上穹隆然也。黃帝作宮室以避寒暑。本居室之通稱。後世專稱天子所居曰宮。又神人所居亦曰宮。如道觀多稱某某宮是也。
    - 舊俗對於皇室皆稱宮。如皇后曰正宮。嬪妃曰六宮。太子曰儲宮。東宮、宮內女侍曰宮娥。其裝束曰宮妝。物之精美備上用者有宮熏、宮粉。作詩紀皇室之事曰宮詞。
    - 五音之一。五音。宮商角徵羽也。
    - 古宮刑。謂男子去勢。女子禁閉宮中。
    - 曆法以三十度為一宮。卽圓周十二分之一也。

## 宰

- 讀如哉(Tsai)上聲
    - 主也。心者道之主宰。見（荀子）。故今謂意識不定曰胸無主宰。又（史記）「宰制萬物」。謂主治一切也。
    - 官名。長也。謂主其事也。主膳羞者曰膳宰、庖宰。主治朝之法曰宰夫。百官之長曰冢宰。並見（周禮）。家臣之長亦曰宰。如冉求為季氏宰。邑長亦曰宰。如子游為武城宰。並見（論語）。舊亦謂縣令曰邑宰。
    - 屠也。切割肉也。如陳平宰肉甚均。見（漢書）。今殺牲亦曰宰牲。

## 害

- 讀如孩(Hai)上聲
    - 利之反。損失也。如言貽害無窮。
    - 妨也。如害時。謂妨害晨時也。無妨亦曰何害。
    - 忌也。如言心害其能。謂忌之也。因忌而損傷之亦曰害。如陷害、謀害之類。
    - 重要之處曰要害。謂足以制人之死命也。

- 何割切(He)入聲
    - 何也。（詩）害澣害否。
    - ［解字］中从丰、音界。俗作害、誤。

## 宴

- 音燕(Yen)上聲亦讀去聲
    - 安也、宴息也。
    - 以酒食相饗也。

## 宵

- 四腰切(Siao)平聲
    - 夜也。中宵。夜半也。
    - 小也。小人亦曰宵人。

## 家

- 音加(Chia)平聲
    - 居也。謂所居之處。
    - 婦謂夫曰家。（孟子）「女子生而願為之有家」。猶夫稱婦為室也。
    - 一門之內謂之一家。如言家長、家人。
    - 有專長之學問者稱家。如文學家、政治家。
    - 自稱其家之尊長曰家。如言家父、家兄。
    - 所馴豢者曰家。如家鴿野鴿、家禽野禽。

- 與姑同。大家。女之尊稱。漢曹世叔之妻班昭稱曹大家。

## 宸

- 音辰(Chen)平聲
    - 屋宇也。
    - 舊稱帝居曰宸。如言楓宸、丹宸、紫宸之類。漢時宮殿中多植楓。至霜後葉丹。故有此稱。

## 容

- 余龍切(Yung)平聲
    - 受也。包函也。如言休休有容。謂器局宏大能容眾也。盛器受物之量曰容量。
    - 儀容也。謂人之態度曰容止。美貌曰玉容。稱理髮曰整容。又整暇不失態度曰從容。描摹事物之狀態曰形容。
    - 助詞。如無須曰無容。不須曰不容。
    - 應也。如言容或有之。

## 宿

- 音夙(Su)入聲。住也。夜止曰宿。故一夜亦曰一宿。子路無宿諾。謂所允之事不隔夜也。今亦謂物之歷久者曰宿。
    - 守也。直宿。謂守衛宿儒。皆經驗及求學有素者也。

- 音秀(Siu)去聲
    - 列星也。如二十八宿。
    - ［解字］本作㝛。㐁古夙字。今通作宿。

## 寀

- 音採(T'sai)上聲
    - 官地為寀。同官為寮。寮寀。猶言同寅。亦作采。
    - ［解字］與寀字別。寀古審字。

## 寂

- 讀如夕(Tsi)入聲
    - 無人聲也。如寂寞。又安靜也。如言寂然不動。

## 寄

- 音記(Chi)去聲
    - 付託也。（論語）「可以寄百里之命」。故膺封疆之任曰疆寄。
    - 以物付人由此達彼也。如寄信。
    - 寓也。如寄居、寄廬。言羈族者之寓處也。

## 寅

- 移鄰切(Yin)平聲
    - 十二支之第三位。午前二點鐘至五點鐘為寅時。
    - 敬也。（書）「同寅協恭和衷哉」。故舊稱同官曰同寅。謂同官之交誼曰寅誼。

## 密

- 寐逸切(Mi)入聲
    - 稠也。疎之對。如俗言密密層層。謂布滿無空隙也。
    - 祕也。深也。如機密。謂深祕不使人知也。
    - 切近也。如密邇、密切。言其相合也。
    - ［解字］俗作密。

## 寇

- 音叩(K'ou)去聲
    - 群行攻劫曰寇。如劫掠邊境曰寇邊。
    - 仇敵也。如言窮寇弗追、視同寇讐之類。
    - ［解字］上从宀、右从攴。俗作㓂冦非。

## 富

- 付宥切(Fou)今讀如付(Fu)並去聲
    - 豐於財也。凡充裕皆曰富。如言年富力強、文章宏富之類。俗作富。

## 寐

- 讀如媚(Mei)去聲
    - 睡熟也。目閉神藏曰寐。（孟子）「喜而不寐」。猶今人心中有事睡不熟也。

## 寒

- 音韓(Han)平聲
    - 冬氣也。暑之對。如言寒來暑往。
    - 冷也。如寒食。
    - 窮窘也。如言一寒至此。貧儒亦稱寒士、寒酸。
    - 歇也。如寒盟。謂消歇其盟誓也。
    - 戰慄也。如心寒、膽寒。

## 寓

- 音遇(Yu)去聲
    - 寄也。故寄居亦曰寓。旅人所居曰客寓。俗亦作庽。
    - 託也。如寓言、寓意。謂寄託他事隱說此事也。
    - 屬也。寓目。猶屬目。
    - 致也。致書亦曰寓書。謂寄與也。

## 寖

- 音浸(Tsin)去聲
    - 漸漬而不驟也。如言寖衰寖盛。謂以漸而及也。

## 寞

- 音莫(Me)入聲
    - 寂寞。無聲也。

## 察

- 差揠切(Ch'a)入聲
    - 反覆詳審之也。如言察看。
    - 昭著也。如言覺察。謂被人發見也。
    - 苛察也。如言察察為明。
    - 考核也。如察吏、京察。舊稱御史曰察院。謂監察吏治也。

## 寡

- 讀如瓜(Kua)上聲
    - 少也。多之反。
    - 五十無夫曰寡。今婦人喪夫者皆曰寡。
    - 謙詞。古者諸侯自稱曰寡人。國人對他國人自稱其君曰寡君。皆謙言寡德也。

## 寢

- 讀如侵(T'sin)上聲
    - 夜中事畢而偃息也。如言就寢。寢有定時。故宰予晝寢。孔子責之。見（論語）。
    - 堂室也。無東西廂有室曰寢。見（爾雅）。又居室皆曰寢。如治事之所曰正寢。燕息之所曰內寢。
    - 陵寢也。三代以前。未有墓祭。至秦始出寢。起於墓側。漢因秦制。上陵皆有園寢。見（史記）。
    - 息也。如風潮已息曰其事已寢。事不舉行曰遂寢其議。
    - 容貌醜惡也。寢者短小之義。猶言不揚。亦作侵。
    - ［解字］上从宀不从穴。

## 寤

- 音誤(Wu)去聲
    - 寐覺也。如言寤寐求之。謂無論已覺未覺皆不忘也。

## 寥

- 音聊(Liao)平聲
    - 空虛也。如寂寥、寥廓。言虛靜而廣漠也。謂物之稀少曰寥落。如言寥落晨星。

## 實

- 舌逸切(Shih)入聲
    - 富也。充滿

- 也。今謂富者曰身家殷實。
    - 誠也。言其實而不虛也。如言實在、實情。亦作寔。
    - 塞也。實之也。如云以實吾言。明所言之非空虛也。故有所藉口曰口實。
    - 事跡也。舉其實事曰事實。
    - 物成實也。如言秀而不實。故草木之子皆稱實。
    - 品物也。庭中陳列百品曰庭實。軍中所用之兵械曰軍實。

## 寧

- 泥形切(Ning)平聲
    - 安也。
    - 省視也。女嫁歸省父母曰歸寧。
    - 願詞。如言寧可、寧使之類。
    - ［解字］按寧甯二字意義相近而微別。安寧、丁寧、字皆从寧。地名及姓多从甯。經典亦間通用。清時避宣宗旻寧諱。寧皆作甯。亦省作𡨴。

## 寨

- 乍邁切(Ch'ai)去聲
    - 亦作砦。環列木柵以為防衛也。今亦謂營壘曰寨。

## 審

- 讀如沈(Shen)上聲
    - 悉也。詳知情形曰審。書函中未悉亦作未審。俗亦作讅、諗。
    - 熟究也。謂反覆辦別思考之也。如考核財政曰審計。
    - 鞫事曰審。如審判。謂審訊獄訟者也。
    - 助詞。有決定之義。如言審如是也。猶言果然如此。
    - ［解字］中从采。音辨。俗从米誤。

## 寫

- 洗野切(Sieh)上聲
    - 傾輸也。洩也。（詩）「以寫我憂」。謂我心輸洩無留恨也。今亦謂優游自得曰寫意。謂意不鬱滯也。亦沿用為不拘束之稱。
    - 謄鈔也。今通謂作書曰寫字。
    - 摹畫亦曰寫。如摹繪小照曰寫真。摹繪實物曰寫生。

## 寬

- 讀如款(K'uan)平聲
    - 屋寬大也。凡容納綽有餘地者。皆謂之寬。舒緩而不迫亦曰寬。
    - 物之廣度曰寬。如言寬若干尺、是也。
    - 宥也。謂寬假其過失也。如言寬其既往。謂既往不咎也。
    - ［解字］从宀从萈。萈音桓。非莧菜之莧。俗脫點、誤。

## 寮

- 音聊(Liao)平聲
    - 小窗也。同寮。猶言同窗。故同官曰寮。謂齋署共事者也。亦作僚。
    - 僧舍曰寮。今凡小屋皆曰寮。茶肆亦曰茶寮。
    - 國名。卽老撾。詳「撾」。

## 寯

- 音俊(Tsun)上聲
    - 才雋也。

## 寰

- 音環(Huan)平聲
    - 天子畿內縣也。
    - 凡言境域之大者。通稱曰寰。如瀛寰、寰宇。又泛指其境而言。如仙寰、塵寰。

## 寵

- 褚勇切(Ch'ung)上聲
    - 愛也。尊榮也。如言寵辱不驚。謂不以外界之榮辱介意也。
    - 俗謂妾曰寵。如內寵、納寵之類。

## 寶

- 音保(Pao)上聲
    - 珍也。人所保也。凡物之珍貴者曰寶。人所愛重者亦曰寶。
    - 符璽也。古者天子諸侯以圭寶為符信。秦始用璽。唐改曰寶。
    - 錢幣曰寶。如銀之成錠者曰元寶。錢曰通寶。
    - ［解字］俗作寶。

## 【附錄】

### 㝎
- 俗定字。

### 宝
- 俗寶字。

### 𡧯
- 寂本字。

### 宼
- 俗寇字。

### 寃
- 俗冤字。

### 賔
- 俗賓字。

### 寔
- 同實。

### 寘
- 同置。

### 寳
- 俗寶字。

### ⿱宀博
- 博物館三字之縮寫。

