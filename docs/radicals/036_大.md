# 大部

## 大

- 鐸艾切(Tai)又鐸餓切(To)並去聲今讀如達(Ta)去聲
    - 小之對。又大凡、大概。
    - 尊人之稱。如稱人之著作曰大作、大著。
    - 兄弟行次稱一為大。唐時卽有此語。

- 託艾切(T'ai)去聲
    - 古與太通。如大和、大極、大牢之類。皆讀若太。

## 天

- 梯煙切(T'ien)平聲
    - 諸星羅列之空間也。廣遠無可推測。因人在地球。故視為包圍地球之大圜體。而與地為對待之稱。其實地球亦運行於天空中。且為甚小之一部份。古或言九天。或言三十六天。皆臆想之說也。
    - 自然之結果。非人力所能為者曰天、如天然、天生之類。
    - 宗教家謂神靈所居曰天。如天國、天堂。
    - 謂日曰天。如俗言今天、明天。
    - 時節氣候曰天、如熱天、冷天。
    - 凡必不可無者曰天。如言食為民天。語本（漢書）。

## 太

- 託艾切(T'ai)去聲
    - 大之極也。甚也。經史俱作大。亦作泰。參看「大」「泰」。
    - 俗稱尊長之尊長曰太。如太老伯、太世叔之類。舊稱尊貴者之尊長亦曰太。如老太爺、太夫人之類。
    - 古封貴婦人為太君。世稱貴婦人為太太。

## 夫

- 音膚(Fu)平聲
    - 男子成人之稱。如稱丈夫。猶俗言男子漢也。受役者皆曰夫。如言夫役。俗亦作伕。
    - 男女既配曰夫婦。男子為夫。女子為婦。

- 音扶平聲
    - 發語詞。意有所專指也。如論語夫達也者、夫聞也者之類。
    - 語已咏歎之詞。（論語）逝者如斯夫。

## 夬

- 音怪(Kuai)去聲
    - 易卦名。決也。

- ［解字］本作■。

## 夭

- 音妖(Yao)平聲
    - 夭夭。顏色和悅之貌。（論語）子之燕居。夭夭如也。
    - 鮮明可愛之貌。（詩）桃之夭夭。

- 音杳上聲
    - 短折也。不盡天年者謂之夭。與壽字對。（孟子）夭壽不貳。

## 央

- 衣香切(Yang)平聲
    - 中也。如言中央。
    - 半也。（詩）「夜如何其。夜未央。」謂未及半夜也。
    - 有作求字用者。如俗言央人作保。

## 失

- 設乙切(Shih)入聲
    - 得之反。（孟子）求則得之。舍則失之。
    - 過也。如失誤、失錯之類。

## 夷

- 音移(I)平聲
    - 古以稱外國之名。在中國東方。在南方者曰蠻。在西方者曰戎。在北方者曰狄。其後錯舉夷狄為中國之對稱。而又簡稱為夷。故蠻與戎狄亦謂之夷。且非蠻夷戎狄。凡與我為敵國者亦謂之夷也。
    - 平也。（孟子）「夷考其行」。謂平心而論其人之行為也。
    - 傷也。易有明夷卦。言受小人之傷害也。
    - 誅滅也。古之重罪者夷九族。言凡為其人之親族皆誅滅之也。

## 夸

- 音誇(K'ua)平聲
    - 大也。華言無實曰⿱大亐。

## 夾

- 音甲(Chia)入聲
    - 左右相持也。如以箸舉物之類。又衣兩層者亦謂之夾。

## 奄

- 音厭(Yen)上聲
    - 覆也。包羅一切統括而有之曰奄有。見（詩經）。
    - 奄人。宦官也。見（周禮）。

## 奇

- 音其(Chi)平聲
    - 異也。難得而罕見者也。

- 音羈(Ch'i)平聲
    - 單數曰奇。如一三五七九之類。雙數謂之偶。
    - 舊謂時運多乖錯不合曰數奇。漢李廣數奇。語見（史記）。謂其所如多不偶也。
    - 零數也。如舉其大數而略其零餘之小數曰幾千幾百有奇。卽此義。

- ［解字］从大从可。俗作竒非。

## 奈

- 諾艾切(Nai)去聲
    - 奈何。猶言如之何也。

- ［解字］木作柰。後用柰為柰李字。別作奈為奈何字也。

## 奉

- 音逢(Feng)上聲
    - 承也。謂上所與者而敬受之也。如受詔命曰奉詔、奉命。
    - 獻也。謂持以與上也。如言進奉之類。
    - 侍奉也。（孟子）妻妾之奉。
    - 猶推戴也。如尊奉、崇奉之類。

- 古與俸通。詳「俸」。

## 奎

- 姑睽切(K'uei)平聲
    - 星名。二十八宿之一。古天文家以為主文化之事。

## 奏

- 子候切(Tsou)去聲
    - 進也。下對上之陳言曰奏。如奏議、奏對之類。皆臣之進言於君也。通常書翰。亦用為敬詞。如言手奏、是也。
    - 作樂曰奏。
    - 事之進行亦曰奏。如奏刀、奏效。

## 奐

- 音喚(Huan)去聲
    - 伴奐。閑暇自得之貌。見（詩經）。
    - 文采粲明貌。（禮）「美哉輪焉。美哉奐焉。」言宮室之壯麗也。

- ［解字］俗作奐非。

## 契

- 讀若憩(Ch'i)去聲
    - 約也。為文字以約信也。如契據、文契。
    - 合也。如今之合同。契有左右。各執其一以取信也。
    - 神合也。意志相合曰相契。

- 音泄(Sieh)入聲
    - 人名。舜五臣之一。商之祖也。

- 乞噎切(Ch'ieh)入聲
    - 契闊。勤苦也。見（詩經）。又疎闊也。今亦謂朋友離別遠隔曰契闊。本（漢書）。

- 音乞(Ch'i)入聲
    - 契丹。部落名。後魏以來。游牧於遼河上游一帶。唐末耶律氏強大。遂以契丹為國號。後改號遼。

## 奔

- 讀如本(Pen)平聲
    - 走也。謂疾趨以赴之也。
    - 趨事恐後曰奔。如言奔走之類。
    - 戰敗而走也。

## 奕

- 音亦(I)入聲
    - 奕奕。大也。（詩）「奕奕梁山」。又謂精神煥發曰精禮奕奕。
    - 奕葉。累世也。謂世次相續不絕也。
    - 俗用與奕通。參看「弈」。

## 套

- 讀如滔(T'ao)去聲
    - 凡物重沓者為套。如衣一襲曰一套。杯之大小相入者曰套杯。
    - 物之外函為套。如筆套、封套。
    - 俗又稱函物曰套。如圈套。故受人籠絡曰落套。簡略不拘時習曰脫套。
    - 凡摹擬他人之文字語言、亦曰套。
    - 地之曲處。如河曲曰河套。

## 奚

- 檄倪切(Hsi)平聲
    - 隸役也。古亦稱僮僕曰奚。或曰奚奴。
    - 疑問詞。何也。（論語）子奚不為政。

## 奠

- 音電(Tien)去聲
    - 定也。（書）「奠高山大川」。言禹之治水也。
    - 薦也。今喪祭皆曰奠。謂置祭品於神前也。
    - 置也。

- ［解字］下本从⿱一八。今通作大。

## 奡

- 音傲(Ngao)去聲
    - 矯健貌。

## 奢

- 音賒(Sheh)平聲
    - 侈也。儉之對。謂用財無節也。（論語）禮。與其奢也寧儉。
    - 過也。如奢願、奢望。謂所願望者太過也。

## 奧

- 阿誥切(Ngao)去聲
    - 室西南隅曰奧。古祭神之位也。
    - 凡精深不易明者皆曰奧。如奧旨、奧義。
    - 國名。奧地利之簡稱。在歐洲中部。

- ［解字］中从采不从米。

## 奪

- 徒活切(To)入聲
    - 強取人之所有也。如言搶奪、劫奪。凡以力取之優勝者皆謂之奪。如奪標是也。
    - 定其去取曰奪。如裁奪、定奪。
    - 文字有脫漏曰奪。如訛奪。謂訛誤與遺漏也。亦作敓。

## 奭

- 音釋(Shih)入聲
    - 赤貌。又人名。周召公奭。助武王有天下者。與周同姓。

## 奮

- 音憤(Fen)去聲
    - 鳥張羽也。大鳥之將飛。必先作勢於地面盤旋。謂之奮。故以喻人之猛然用力亦曰奮。如奮發、奮勇之類。

- ［解字］下从田不从臼。

## 【附錄】

### 夲
- 音叨。進取也。俗借為根本字。

### 夹
- 夾。或作夹。

### 奩
- 同匳。

### 獎
- 同獎。下从犬。不从大。

