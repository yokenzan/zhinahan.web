# 貝部

## 貝

- 布霈切(Pei)去聲
    - 海中介蟲也。軟體動物之一種。外殼為石灰質。古人取其甲以為貨幣。故財賄等字多從貝。今亦謂珍重之物曰寶貝。
    - 佛教徒以貝多樹葉寫經。謂久貝葉經。亦作梖。

## 貞

- 知嬰切(Cheng)平聲
    - 正也。守正不可搖動曰貞。如忠貞、堅貞。故舊時亦謂婦女之不失節者曰貞婦。貞女。
    - 卜問也。問事之正曰貞。如易言貞吉、貞厲、是也。

## 負

- 音婦(Fu)上聲
    - 恃也。背有所倚恃以無恐也。如言負嵎之勢、負固不服。又恃才傲物曰自負不凡。
    - 擔荷也。在背曰負。如負劍、負版。
    - 背之也。受貸不償曰負。如言負債。數學減項曰負數。亦此義。凡受人恩懷不能報皆曰負。如負心、辜負。自愧無以對人曰負負無可言。見（後漢書）。
    - 失敗也。如言勝負。

- ［解字］上從■不從刀。

## 財

- 音裁(T'sai)平聲
    - 錢幣器物之總稱。凡有價值者。皆謂之財。例如房屋田地統曰財產。商店器具統曰生財。

## 貢

- 讀如攻(Kung)去聲
    - 獻也。獻其土物也。如進貢、貢獻。
    - 薦也。薦舉之曰貢。如貢士、貢生。

## 貤

- 音異(I)去聲
    - 貤易。猶貿易也。

- 音移平聲
    - 移也。凡本人應得封誥。移於他人。曰貤封、貤贈。

- ［解字］亦作■。

## 貧

- 音頻(P'in)平聲
    - 富之反。無財曰貧。如貧士、貧民、貧困、貧賤。
    - 凡不足皆曰貧。如醫學中有貧血症。
    - 自稱謙詞。如方外之自稱貧道。

## 貨

- 讀如火(Huo)去聲
    - 財也。如貨幣。今謂物之可以易財者通曰貨。如言貨色。
    - 賣也。（孟子）無處而餽之。是貨之也。

## 販

- 音反(Fan)去聲
    - 買賤賣貴者。如言小販。

## 貪

- 音探(T'an)平聲
    - 受財曰貪。如言貪贓枉法。
    - 凡求得無饜皆曰貪。（韓愈進學解）「貪多務得。細大不捐。」謂求學不厭也。

- ［解字］上從今。俗作號令字誤。

## 貫

- 讀如官(Kuan)去聲
    - 貫錢之索也。故俗亦稱千錢為一貫。如言萬貫家私。又贓私竊盜。積計所得。滿若千數者。謂之滿貫。謂如錢之盈貫。至於極限也。故罪惡至極亦曰惡貫滿盈。
    - 通過也。如穿珠曰貫珠。凡所往無阻曰貫。如言忠貫日月、義貫金石之類。會通文義亦曰貫。如淹貫、條貫。
    - 貫有連串之義。故相續不絕曰連貫。如言魚貫而進。謂依次不亂也。
    - 世居名籍也。如鄉貫、籍貫。謂其有世系可尋不紊亂也。
    - 事也。（論語）「仍舊貫」。謂承其相沿之故習也。故習慣之慣亦作貫。（孟子）「我不貫與小人乘」。讀古患切。

- ［解字］上從母音官。不從毋、母。

## 責

- 蓄厄切(Tse)入聲
    - 求也。分所應為而必求其如是曰責。如責望、責任。又擔任其事曰負責。
    - 誚讓也。面指人過失斥其不當為也。如詰責、深責。
    - 鞭撻曰責。謂有罪而責罰之也。如杖責、笞責。

- 側賣切(Chai)去聲
    - 古債負字皆作責。

## 貯

- 音柱(Chu)上聲
    - 積而藏之也。如貯蓄。

## 貰

- 音世(Shih)又音赦(Sheh)並去聲
    - 貸也。今謂以器物出賃曰貰。
    - 恕也。赦罪曰貰。

## 貲

- 音咨(Tzu)平聲
    - 罰錢也。今通謂財貨曰貲財。
    - 量也。不貲。猶言無算也。見（晉書）。今亦謂用財甚多曰所費不貲。

## 貳

- 音二(Er)去聲
    - 副也。如稱丞佐曰副貳、太子曰儲貳。
    - 與二同。今文書計數用之。
    - 疑也。心疑不一也。（書）「任賢勿貳」。又心懷兩端曰貳心。如言攜貳。

## 貴

- 固畏切(Kuei)去聲
    - 賤之反。位尊曰貴。位卑曰賤。如言顯貴。
    - 價多曰貴。價少曰賤。如言昂貴。
    - 重之曰貴。輕之曰賤。如言珍貴。

## 貶

- 被掩切(Pien)上聲
    - 抑也。如減價曰貶價。又官之降謫亦曰貶。
    - ■之對稱。贊美之曰■。非剌之曰貶。

## 買

- 姥矮切(Mai)上聲
    - 以錢易物也。出物曰賣。入物曰買。

## 貸

- 音態(T'ai)去聲通讀如代(Tai)
    - 以財物借人曰貸。本專指借出而言。今謂借入亦曰稱貸。
    - 寬免也。亦寬借之義。如言嚴究不貸。

- 音忒(T'e)入聲
    - 忒也。如毋有差貸。猶言差忒。亦讀若二。

## 貺

- 音況(K'uang)去聲
    - 賜與也。如嘉貺、厚貺。
    - 敬詞。人所加於我者皆曰貺。如貺臨。猶言寵臨。言其來如賜我光寵也。

## 費

- 敷畏切(Fei)去聲
    - 用財多也。如糜費。
    - 資用也。如經費。
    - 用煩而過其度者曰費。如言語煩數曰辭費。
    - 耗損也。如費神、費力之類。

- 音祕(Pi)去聲
    - 春秋魯邑名。今山東費縣。

## 貼

- 音帖(T'ieh)入聲
    - 附益也。補其不足曰貼。如津貼、幫貼。
    - 黏置也。不揭貼、招貼。
    - 安置妥適也。如熨貼、妥貼。
    - 切近也。如事相密合曰貼切。
    - 以物為質也。唐時為人奴婢以質錢曰典貼。韓愈有應所在典貼良人男女狀。
    - 戲劇腳色之名。本作貼旦。謂於正色之外。又加他色以充之也。

## 貽

- 音移(I)平聲
    - 贈遣也。如餽貽、見貽。
    - 遺傳也。如貽謀、貽訓。

## 貿

- 音茂(Mou)去聲
    - 市也。交互之義。如謂賣買曰貿易。
    - 貿貿。目不明之貌。

- ［解字］上本從■。古酉字。今通作卯。

## 賀

- 核餓切(He)去聲
    - 以禮物相奉慶也。如賀禮。今稱慶亦曰稱賀。稱祝人之喜慶曰道賀。

## 賁

- 讀若祕(Pi)去聲
    - 飾也。光明之貌。書函中稱頌之語曰賁飾。又賁臨。謂光臨也。

- 音焚(Fen)平聲
    - 大也。（詩）賁鼓維鏞。

- 音奔(Pen)平聲
    - 勇士也。虎賁。見（詩經）。孟賁。見（孟子）。

## 賂

- 音路(Lu)去聲
    - 有所請託而遺以財物也。如言賄賂公行。

## 賃

- 音任(Jen)去聲
    - 傭工也。
    - 俗謂以財貰物曰賃。如言租賃。

## 賄

- 虎腿切(Hui)上聲
    - 財也。如言貨賄。金玉曰貨。布帛曰賄。
    - 賂遺也。如私賄、行賄。

## 賅

- 音該(Kai)平聲
    - 詳備也。文詞富贍曰典賅。亦作該。

## 資

- 音咨(Tzu)平聲
    - 貨財也。生養所取給曰資。如資本、家資。費用亦曰資。如軍資、川資。又日用所需曰資斧。斧所以取薪。猶今言薪水也。
    - 賴也。藉以致用曰資。如言深資臂助、是也。
    - 給也。所以給用曰資。如言傭書自資。
    - 自然所賦亦曰資。如言兼資文武。故謂人之才力曰天資、資質。
    - 所憑藉者曰資。謂其地位以積累而漸高也。如言資格、資望。

## 賈

- 音古(Ku)上聲
    - 居貨待售曰賈。如商賈。行曰商。處曰賈。見（周禮注）。

- 記亞切(Chia)去聲
    - 與價同。售值也。（論語）求善賈而沽諸。

- 皆啞切上聲
    - 性也。本姬姓之國。晉滅之。其後因以為氏。

- ［解字］上從■。不從西。

## 賊

- 字劾切(Tse)入聲
    - 害也。（孟子）「賊仁者謂之賊。賊義者謂之殘。」凡殺害人皆曰賊。如陰賊、戕賊。故詈人之殃民禍國者曰民賊、國賊。
    - 劫人者曰賊。如寇賊、盜賊。今通稱強盜曰盜。竊盜曰賊。
    - 害苗蟲之食節者曰賊。如蟊賊。見（詩經）。

## 賑

- 音軫(Chen)去聲
    - 富也。今通用為振救之振。如出粟以濟災荒曰放賑。

## 賒

- 音奢(Sheh)平聲
    - 買物緩償曰賒。如言賒欠。
    - 遠也。路遠曰賒。（杜甫詩）「為農去國賒」。又時之久遠者亦曰賒。（梁簡文帝詩）「珠簾夕賒漏」。是也。

## 賓

- 必因切(Pin)平聲
    - 所敬之客也。人自外至曰客。奉為上客曰賓。如言相敬如賓。出（左傳）。古制五禮有賓體。言其招待外賓迎送之禮也。

## 賕

- 音求(Ch'iu)平聲
    - 以財枉法也。受贓曰賕。謂非理誅求也。

## 賙

- 音周(Chou)平聲
    - 贍也。周恤之曰賙。

## 賚

- 讀如來(Lai)去聲
    - 賜予也。（論語）周有大賚。

- ［解字］上從來。俗作夾誤。

## 賜

- 讀如思(Szu)去聲
    - 予也。上所予曰賜。如賞賜、賜書。
    - 惠也。（論語）民到于今受其賜。
    - 盡也。亦作儩。如書札之欲言不盡曰不儩。

## 賞

- 始養切(Shang)上聲
    - 賜有功也。如清時賞戴花翎、賞穿黃馬褂之類。
    - 嘉美之曰賞。如賞識。以為美好而把玩之亦曰賞。（陶潛詩）奇文共欣賞、是也。今人言賞雨、賞雪、賞花、賞月等。皆本是。

## 賠

- 音裴(P'ei)平聲
    - 補償也。如言賠償損失。有所不足而損己以補之曰賠墊、賠累。商賈折閱曰賠本。

## 賡

- 音庚(Keng)平聲
    - 續也。賡歌。見（書經）。故和詩亦曰賡續。

## 賢

- 音絃(Hsien)平聲
    - 德行才能過人者曰賢。如聖賢、高賢。
    - 善之也。（論語）賢賢易色。
    - 勝也。彼善於此曰賢。

## 賣

- 讀如邁(Mai)去聲
    - 出貨曰賣。人以物易錢也。
    - 害人以便己曰賣。如賣國、賣友。

- ［解字］中從■不從四。從四作賣。別為一字。音育。讀竇覿等字。偏旁從之。

## 賤

- 集彥切(Tsien)去聲
    - 貴之反。凡居於卑下之地位皆曰賤。如位分、價格、品目之類。參看「貴」。

## 賦

- 音付(Fu)去聲
    - 斂財也。斂取民田畝所產以給國用曰賦稅。古者稅以足食。賦以足兵。故兵亦謂賦。（論語）可使治賦、是也。
    - 給與也。如天賦。所稟受亦曰賦。如稟賦。
    - 布也。鋪陳其義曰賦。為詩六義之一。今作詩亦曰賦詩。又文體之一種。駢偶作韻語者曰賦。如三都、兩京之類。

## 賨

- 讀如從(Tsung)平聲
    - 古南方民族稅名。如賨布。見（後漢書）。

## 質

- 之乙切(Chih)入聲
    - 體也。凡物類之本體皆曰質。如氣質、流質、定質。又析分物體為最細部分曰質點。質點之純一不雜者曰原質。
    - 人之稟性亦曰質。如姿質、質地。
    - 樸也。文之對。（論語）質勝文則野。文勝質則史。
    - 正也。就正以定其是非當否也。如言質疑。

- 音致去聲
    - 典押以取信也。如春秋時周鄭交質。謂各以親信之人為質也。今亦謂以物典押貸錢曰質。讀入聲。

## 賑

- 讀如障。簿記也。帳簿之帳。俗通作賬。

## 賭

- ■五切(Tu)上聲
    - 游戲之有輸贏者皆曰賭。如賭博。
    - 俗謂自誓曰賭■。又負氣亦曰賭氣。

## 賮

- 音燼(Tsin)去聲
    - 貨以將意曰賮。古謂外族所貢之奇珍曰琛賮。
    - 送行者所贈也。通作贐。

## 賴

- 羅艾切(Lai)去聲
    - 恃也。有所憑藉也。如倚賴、仰賴。
    - 利也。無賴。謂無利於家也。見（史記）。今謂多詐狡猾為無賴。
    - 俗謂不認有其事曰賴。有意遲延亦曰賴。
    - 善也。（孟子）「富歲子弟多賴」。一說與嬾通。卽沃土民不材之意。

- ［解字］從刺從貝。右與孤負字不同。或作■誤。

## 賵

- 音諷(Feng)去聲
    - 贈死之物也。車馬曰賵。貨財曰賻。見（公羊傳）。

## ■

- 食應切(Sheng)去聲
    - 餘也。俗作剩。

## 賺

- 稚陷切(Chuan)去聲
    - 市物失實也。
    - 商賈有餘利亦曰賺。
    - 賣也。如為人所賣曰被賺。

## 賻

- 音附(Fu)去聲
    - 以財助喪儀也。如賻贈、厚賻。

## 購

- 音構(Kou)去聲
    - 以財有所求也。今亦謂買物曰購物。

## 賽

- 四愛切(Sai)去聲
    - 報也。報祭曰賽神。
    - 比較優劣以為勝負曰賽。如比賽、競賽。

## 賾

- 乍核切(Che)入聲
    - 幽深也。如言研究深奧之義曰探賾索隱。見（易經）。

## 贄

- 音至(Chih)去聲
    - 執物以相見也。俗謂之見面禮。

- ［解字］上從執。不從埶。

## 贅

- 音綴(Chui)去聲
    - 屬也。謂綴而屬之也。與上附屬之瘊瘤等曰贅疣。故喻物之無用而餘剩者皆曰贅。
    - 言類也。如書函中之言不贅。謂不再辭費也。
    - 古謂男子居婦家如為之子者為贅■。以為輕賤之詞。今通稱男子在婦家成婚曰入贅。

## 贈

- 字鄧切(Tseng)去聲
    - 玩好相送也。如遺贈。凡送人皆曰贈。如贈詩、贈言。
    - 以己官追封前人曰誥贈。又前代賜給誥敕。生前曰封。身後曰贈。

## 贉

- 音禫(Tan or T'an)上聲
    - 買物先入值也。
    - 卷首帖綾曰贉。古藏書用錦為贉。見（光芾書史）。

## 贊

- 恣按切(Tsan)去聲
    - 佐助也。鼓吹之、附和之、使其事易於進行曰贊。如贊成、參贊。
    - 導也。相禮之人曰贊禮。謂唱導之使行禮也。
    - 稱美之曰贊。又文體之一種。皆通作讚。

- ［解字］上從■音莘。俗作從■誤。

## 贍

- 侍豔切(Shan)去聲
    - 給也。（孟子）此惟救死而恐不贍。
    - 豐富也。文詞富麗典雅曰贍富、贍該。

## 贏

- 音盈(Ying)平聲
    - 有餘利也。如贏餘。
    - 勝也。輸之對。凡賭博勝者曰贏。負者曰輸。

## 贐

- 音藎(Tsin)去聲
    - 送行者所贈也。如今贐儀。

- ［解字］本作賮。

## 贓

- 音臧(Tsang)平聲
    - 吏受納賄曰贓。如言貪贓枉法。
    - 竊盜所得曰贓。如言人贓並獲。

## 贔

- 音備(Pei)亦讀如譬(P'i)去聲
    - 贔■。作力貌。又鼇也。今石碑下形似龜者是。

## 贖

- 脣欲切(Shu)入聲
    - 以財拔罪也。以力補過亦曰贖。如言將功贖罪。
    - 凡以錢取還所質皆曰贖。

## 贗

- 音雁(Yen)去聲
    - 偽物也。如贗鼎。

## 贛

- 音貢(Kung)去聲
    - 通作貢。子貢。亦作子贛。

- 音紺(Kan)去聲
    - 地名。贛縣屬江西省。章貢二水。至縣治北合流為贛江。故名。本作贛。今亦稱江西曰贛省。

## 【附錄】

### ■
- 俗員字。

### ■
- 俗質字。

### ■
- 俗貤字。

### ■
- 俗贓字。

### ■
- 俗贊字。

### 賝
- 琛或作賝。

### ■
- 貴本字。

### ■
- 齎或作■。

### ■
- 俗齎字。

### ■
- 俗贗字。

### ■
- 古文賢。

### ■
- 俗贏字。

### ■
- 同贛。

