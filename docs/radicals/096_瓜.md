# 瓜部

## 瓜

- 讀如寡(Kua)平聲
    - 蔓生植物。種類甚多。皆以其所結之實名之。葉如掌。或為分歧形。有卷鬚。花多作黃色。春種夏熟。而秋而萎。實為蔬類或果類之食品。
    - 瓜期。謂職務當受代之期也。語本（左傳）。及時受代。亦謂之瓜代。
    - 俗以破瓜為二八字。故稱十六歲之時曰破瓜。多以言女子。
    - 瓜李。謂嫌疑也。瓜田納履。人或疑其摘瓜。李下整冠。人或疑其摘李。語本（古樂府）。
    - 瓜葛。謂親戚。言兩姓本不相繫屬。而如瓜葛之引蔓相牽連也。

## 瓞

- 音迭(Tieh)入聲
    - 瓜之小者。（詩）「■■瓜瓞」。喻子孫之世世相繼也。

## 瓠

- 音胡(Hu)平聲亦讀去聲
    - 蔬類植物。莖葉花均與葫蘆相似。果實長尺餘。肉色白。可以煮食。亦曰扁蒲。又一種。上部細長。一端圓大者。謂之懸瓠。老熟者剖之為瓢。可以挹水及盛酒漿之屬。

- 音穫入聲
    - 瓠落。猶廓落。見（莊子）。

## 瓢

- 皮遙切(P'iao)平聲
    - 器名。剖瓠為之。用以挹水及盛酒漿之屬者也。凡形似勺而用以挹物者。亦謂之瓢。

## 瓣

- 音辦(Pan)去聲
    - 瓜中瓜子密排之處曰瓣。亦謂之瓠犀。
    - 花瓣也。
    - 瓣香。欽慕禱祝之意。宋人恆用此語。如云向來一瓣香、敬為曾南豐、是也。

## 瓤

- 音穰(Jang)平聲
    - 瓜之內部。與瓜子相包連。如絮而有汁者是也。他果實如橘柚之類。所分各房。亦謂之瓤。

## 【附錄】

### ■
- 古瓠字。

