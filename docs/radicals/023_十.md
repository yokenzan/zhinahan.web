# 十部

## 十

- 時熠切(Shih)入聲
    - 數名。
    - 有完足之意。如言十分、十成、十全之類。

## 千

- 七煙切(T'sien)平聲
    - 數名。十十為百。十百為千。
    - 極字之義。猶言不可計數也。如言千乞、千難之類。

## 卅

- 音颯(Sa)入聲
    - 三十也。

## 升

- 思膺切(Sheng)平聲
    - 量名。十合為升。有方形圓形二種。
    - 降之對。進也。如言升堂入室。謂學問之進步也。見（論語）。官爵登進亦曰升。

## 午

- 音五(Wu)上聲
    - 十二支之第七位。晝間十一點鐘至一點鐘為午時。
    - 日中曰午。如午前、午後、上午、下午。
    - 交也。旁午。猶分布交橫。言事之煩劇也。
    - 舊曆以斗至五月指午。故五月亦稱午月。初五日為端午。俗稱午節。

## 半

- 布玩切(Pan)去聲
    - 物中分也。如言得半失半。

## 卉

- 讀如諱(Hui)上聲亦讀去聲
    - 百草總名。如花草曰花卉。

## 卑

- 筆漪切(Pi)亦讀如杯(Pei)平聲
    - 低也。
    - 賤也。
    - 對于尊貴者自稱之詞。如舊稱卑人、卑職之類。

## 卒

- 租忽切(Tsu)入聲
    - 隸人給事者也。如走卒。又兵士亦曰兵卒。

- 租聿切入聲
    - 終也。如卒事、卒業。謂為之已畢也。
    - 助詞。有畢竟終究之意。如言卒能成事、卒無所獲之類。
    - 大夫死曰卒。又壽考曰卒。並見（禮記）。今意稱生死曰生卒。

- 音猝(T'su)入聲
    - 急也。匆遽之類。如倉卒、卒然。並與猝通。

## 卓

- 音琢(Cho)入聲
    - 高也。如卓識、卓見、堅苦卓絕之類。謂非尋常可及也。
    - 植立之貌。如卓然、卓爾。
    - 几案也。今通作桌。亦作棹。

## 協

- 檄牒切(Hsieh)入聲
    - 和也。謂同心合力也。如言協商。謂捐除意見。定一致之辦法也。
    - 清常備軍制之名。鎮以下有兩協。今改為旅。又綠營兵制。副將所統轄者謂之協。副將亦稱協台。
    - 有輔助之意。如他省所助之餉曰協餉。助總理辦事者曰協理。

- ［解字］右从忄者別為一字。

## 南

- 音男(Nan)平聲
    - 方位名。
    - 樂名。即詩篇中周南召南也。

## 博

- 補郝切(Pe)入聲
    - 廣也。如寬博。
    - 通也。如博洽、淵博。謂見聞廣多也。
    - 局戲也。今謂之賭。（孟子）博弈好飲酒。
    - 取也。如言以博一笑。

## 【附錄】

### 卋
- 世本字。

