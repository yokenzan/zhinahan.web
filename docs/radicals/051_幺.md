# 幺部

## 幺

- 音邀(Yao)平聲
    - 小也。細小者曰幺麼、是也。
    - 俗呼一為幺。一為數之初。故以小名之。骰子之以一為幺。是也。見（日知錄）。

- ［解字］俗作么。

## 幻

- 音患(Huan)去聲
    - 詐惑也。如言譸張為幻。謂詭誕惑人也。見（書經）。
    - 假者似真謂之幻。如幻象、幻術。又變幻、幻化。言事物變遷。難得其真相也。

## 幼

- 讀如幽(You)去聲
    - 少也。如幼稚。謂小孩也。今亦謂學識淺陋曰幼稚。謂有程度之低如小孩也。

- ［解字］俗作幼。

## 幽

- 讀如優(You)平聲
    - 隱也。深遠也。凡深藏不使人見曰幽。如幽居、幽囚。隱祕而不告人曰幽怨、幽恨。處境清寂曰幽雅。
    - 闇也。黑暗曰幽。如稱地下曰九幽。
    - 州名。古十二州之一。舜分冀州東北之地為幽州。以其在北方幽昧之地。故曰幽。在今河北東北部間及遼西省之境。

## 幾

- 吉衣切(Chi)平聲
    - 微也。事之先兆極微者曰幾。知幾謂見機極早也。
    - 將及也。近也。如言庶幾、幾及。

- 謹扆切上聲
    - 幾多也。問數多少之詞。如言若干曰幾何。

- 極毅切去聲
    - 冀望也。與覬通。

- ［解字］俗作⿹丂。

