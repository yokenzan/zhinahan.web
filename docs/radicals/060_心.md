# 心部

## 心

- 西音切(Sin)平聲
    - 臟名。在肺下。為行血之機關。古謂心為思慮之官。凡屬於思慮者皆曰心。如言心境、心地。今亦以研究意識之現象。謂之心理學。
    - 中也。凡言中央皆曰心。如圓心、重心、皆是。
    - 星名。二十八宿之一。古稱大火。亦曰商星。

## 必

- 卑一切(Pi)入聲
    - 定辭也。如言必然。謂一定也。
    - 期必也。希望而有成見之意。（論語）毋意毋必。
    - 果也。如言信賞必罰。謂有功必賞。有罪必罰也。

## 忉

- 音刀(Tao)平聲
    - 忉忉。憂心貌。

## 忌

- 讀如技(Chi)去聲
    - 妒忌也。以色曰妒。以行曰忌。謂惡人之勝於己也。
    - 憚也。如言肆無忌憚。謂無戒懼之心也。
    - 親喪之日曰忌。今稱凡先人之歿日皆曰忌。
    - 禁忌也。趨避吉凶而禁止之以為不可為也。如俗言百無禁忌。
    - 語助辭。見（詩經）。

- ［解字］上从人己之己。

## 忍

- 讀如人(Jen)上聲
    - 耐也。謂心有不安強持不發也。如言堅忍。又寬柔不輕發怒曰容忍。亦此義。
    - 安於不仁曰忍。如言忍心害理。反是謂之不忍。（孟子）人皆有不忍人之心。

## 忒

- 他黑切(T'e)入聲
    - 差誤也。
    - 俗訓作太。詞曲中多用之。

## 忖

- 麤穩切(T'sun)上聲
    - 細思也。如言思忖、忖度。

## 志

- 讀若至(Chih)去聲
    - 心之所之也。如言志在必得、有志竟成之類。又有節操者謂之志士。謂心有所主。不隨流俗者也。
    - 與誌同。記也。積記其事也。如郡國志、鄉土志之類。

## 忘

- 音亡(Wang)平聲亦讀去聲
    - 遺也。不記也。（孟子）「其三人則余忘之矣」。謂忘其姓名也。

## 忙

- 音茫(Mang)平聲
    - 心迫也。今謂事宂亦曰忙。如言忙碌。

## 忝

- 讀如天(T'ien)上聲亦讀去聲
    - 辱也。俗用作自稱謙詞。如忝眷、忝列門牆之類。

- ［解字］上从天地之天。

## 忠

- 音中(Chung)平聲
    - 竭誠也。盡己之心為忠。言所以為人謀者。皆有以盡其心力也。

## 忡

- 音冲(Ch'ung)平聲
    - 憂也。

## 忤

- 音誤(Wu)去聲
    - 逆也。稱不孝曰忤逆。謂不順其親也。

- ［解字］本作啎。或作牾。

## 快

- 庫邁切(K'uai)去聲
    - 喜樂也。如俗言爽快、快活。
    - 速也。如言快慢。
    - 利也。如言快刀。
    - 役卒也。如舊稱捕盜賊者曰捕快。河道之巡役曰河快。

## 忭

- 音卞(Pien)去聲
    - 喜樂也。歡抃或亦作歡忭。

## 忮

- 支義切(Chih)去聲
    - 嫉妬也。（詩）「不忮不求。何用不臧。」言無妬忌與貪欲之心。則無往而不善也。

## 忱

- 匙淫切(Ch'en)平聲
    - 誠也。猶俗言真情。如忱悃之類。又對於尊貴者自稱其意曰下忱。

## 念

- 溺豔切(Nien)去聲
    - 思念也。
    - 諷誦也。如念書、念經。亦作唸。
    - 俗謂二十曰念。宋人碑陰題名已用之。見（金石文字記）。

- ［解字］俗作念非。

## 忸

- 女育切(N'iu)入聲
    - 忸怩。謂面有慚色也。

## 忻

- 與欣音義並同。忻本謂心之開發。欣謂喜笑也。後合為一字。

## 忼

- 可朗切(Kang)上聲
    - 忼慨。高亢憤激也。壯士不得志之意。亦作慷。

## 忽

- 呼骨切(Hu)入聲
    - 忘也。不經意也。如疏忽、忽略。
    - 倏忽。謂迅疾出於不意也。簡言之。則但曰忽。如言忽然之類。
    - 小數名。度法。尺以下曰寸、分、釐、毫、絲、忽。衡法。兩以下曰錢、分、釐、毫、絲、忽。

## 忿

- 撫吻切(Fen)上聲
    - 怒也。因怒褊急一切不顧之意。如言忿不欲生之類。懲忿窒欲。見（易經）。

## 怍

- 音昨(Tso)入聲
    - 慚愧也。（論語）「其言之不怍」。謂大言不慚也。

## 怎

- 讀如枕。語辭。猶言何等也。如怎樣、怎麼。

## 怏

- 讀若央(Yang)去聲亦讀上聲
    - 悵恨也。意不滿足曰怏怏。

## 怒

- 弩誤切(Nu)去聲
    - 氣憤也。感於所惡。而暴動其氣之謂。俗亦謂之動氣。因其如雷之迅發。故曰震怒。多指尊貴者言之。
    - 奮發也。氣盛而奔放不可遏抑之意。如言怒潮、怒馬、草木怒生之類。古用為努力之努。讀上聲。

## 怔

- 音征(Cheng)平聲
    - 懼貌。
    - 怔忡。病名。心神不安也。

## 怕

- 讀如帕(P'a)去聲
    - 懼也。

## 怖

- 普誤切(P'u)去聲通讀如布(Pu)
    - 因懼而惶急之意。如言恐怖。

## 怙

- 音戶(Hu)上聲
    - 恃也。（詩）「無父何怙。無母何恃。」故俗稱父母曰怙恃。謂喪父曰失怙。喪母曰失恃。

## 怛

- 多遏切(Ta)入聲
    - 悲慘驚愕之意。如惻怛、忉怛。見人有不幸之事、而起不忍之心也。謂人死曰怛化。亦此義。見（莊子）。

## 思

- 音司(Szu)平聲
    - 心之作用也。（孟子）「心之官則思」。如記憶、想像、推考之類。凡心所以用其力者皆是。亦作名詞用。讀去聲。如文思、詩思之類。字本从囟从心。為腦與心相貫不絕之意。今科學上謂思出於腦。正與古說相合。

- 音鰓(Sai)平聲
    - 于思。多鬚貌。見（左傳）。

## 怠

- 音待(Tai)上聲
    - 惰也。懈也。如言怠忽、懈怠、始勤終怠。

## 怡

- 意飴(I)平聲
    - 和悅也。如言怡情適性。（論語）「兄弟怡怡」。對於兄弟當常有和悅之情也。

## 急

- 基揖切(Chi)入聲
    - 緩之反。如言緊急、急切。凡欲其疾速者。其事皆謂之急。故求救於人曰告急。窮困患難之類。皆可謂急。
    - 應之速也。如言急起直追。
    - 躁也。如性情褊急。謂不能容忍而言動急躁也。

## 怦

- 鋪庚切(P'eng)平聲
    - 怦然。心動貌。

## 性

- 音姓(Sing)去聲
    - 天命之謂性。謂人所得於天以生之正理。健順五常之德所由出。析之為仁義禮智信者是也。惟人類有此特性。孟子性善之說。宋儒性理之學。皆本此。子思之語也。見（中庸）。
    - 生之謂性。如知覺運動之類。凡與生俱來者皆是。人與動物所同具者也。或以氣質為性。或以嗜好為性。今普通所言性皆本此。告子之語也。見（孟子）。
    - 形性。言物之體用也。如藥性、物性之類。見於外者謂之形。具於內者謂之性。因其作用之異。而知其性之不同。物之不同也。佛教亦以人之作用為性。

## 怨

- 音苑(Yuan)去聲
    - 恨也。如言怨天尤人。古亦謂所怨恨之人曰怨。讀平聲。

## 怩

- 音尼(Ni)平聲
    - 忸怩。慚色也。

## 怪

- 固拜切(Kuai)去聲
    - 奇異也。如謂不經見之事曰怪事。
    - 妖物也。如神怪、妖怪。
    - 疑駭也。如言大驚小怪。俗又稱為人詆毀曰怪。如見怪、招怪。

- ［解字］俗作恠非。

## 怫

- 音佛(Fu)入聲
    - 鬱也。怫鬱。鬱極而欲外發之意。謂有怨忿之事也。亦讀如費。

## 怯

- 讀如隙(Chieh)入聲
    - 懦也。多畏曰怯。俗謂多病曰怯弱。女子輕弱之態曰嬌怯。

## 怳

- 讀如荒(Huang)上聲
    - 怳然。失意貌。又與恍惚之恍通。

## 怵

- 褚聿切(Ch'u)入聲
    - 怵惕。心動貌。悽愴之意也。
    - 恐嚇也。如言怵以利害之類。

## 恁

- 音衽(Jen)上聲
    - 俗言如此曰恁。宋人詞曲多用之。

## 恂

- 音荀(Sun)平聲
    - 恂恂。信實之貌。見（論語）。
    - 恂慄。畏懼也。見（大學）。

## 恃

- 音市(Shih)上聲
    - 依賴也。如言有恃無恐。又怙恃。謂父母也。詳「怙」。

## 恆

- 何朋切(Heng)平聲
    - 常也。久遠也。恆產。猶言世業。如田畝之類。

- 音亙(Keng)去聲
    - 月上弦也。謂月影如弓弦之漸滿。（詩）「如月之恆」。俗多讀平聲。

## 恇

- 音匡(K'uang)平聲
    - 怯也。如恇怯。

## 恍

- 虎廣切(Huang)上聲
    - 恍惚。見不真切也。

- ［解字］怳。

## 恐

- 苦勇切通讀若孔(K'ung)上聲
    - 懼也。

- 庫用切去聲
    - 疑也。慮及意外曰恐。

- ［解字］上右本作丮。音戟。今通作卂。與卂凡字異。

## 恔

- 音效(Hsiao)去聲
    - 快也。（孟子）於人心獨無恔乎。

## 恕

- 音庶(Shu)去聲
    - 推己及人為恕。己所不欲勿施於人也。見（論語）。
    - 寬恕也。謂人有過。寬而宥之。如言恕其初次、恕其無心之類。

## 恙

- 音漾(Yang)去聲
    - 小病也。如言他人之病曰清恙。又相問勞曰無恙。

## 恚

- 讀若偽(Wei)去聲
    - 怒也。有怨恨之意。怒人之不從己意也。多在情意上言之。

## 恝

- 音戛(Chia)入聲
    - 無愁貌。言淡忘之而不以為意也。如言恝置。

## 恟

- 音凶(Hsiung)平聲
    - 懼也。

## 恢

- 音魁(K'uei)亦讀如灰(Hui)並平聲
    - 大也。如恢宏。又物失而復得曰恢復。

## 恣

- 資四切(Tzu)去聲
    - 放縱也。（孟子）「諸侯放恣」。言其肆意妄為也。
    - 恣睢。恣意怒視也。如言暴戾恣睢。見（史記）。讀平聲。

## 恤

- 音戌(Su)入聲
    - 賑也。賬貧乏曰恤。如撫恤、周恤。亦作卹。
    - 憐憫之義。如言矜恤。
    - 顧慮也。如謂不顧人訾議曰罔恤人言。

## 恥

- 讀如侈(Ch'ih)上聲
    - 羞慚也。（孟子）「人不可以無恥」。言不可無羞惡之心也。亦作動字用。如言左邱明恥之、丘亦恥之。見（論語）。

## 恧

- 女育切(Niu)入聲
    - 羞慚也。今多作形容詞用。如恧然之類。猶言忸怩也。

## 恨

- 戶艮切(Hen)去聲
    - 怨也。怨之所積。其失望已成為事實者曰恨事。如言遺恨、飲恨。亦用作動詞。

## 恩

- 阿根切(En)平聲
    - 惠也。愛之而有所施於彼也。多指尊長之對於卑幼而言。（孟子）父子主恩。
    - 相愛也。如夫婦之言恩情、恩愛。

## 恪

- 可郝切(K'e)入聲
    - 敬也。指處事而言。

## 恫

- 音洞(Tung)去聲
    - 恫喝。虛聲恐喝也。語本（史記）。
    - 痛也。痌瘝亦作恫瘝。

## 恬

- 音甜(T'ien)平聲
    - 安也。謂安然不驚動也。如云恬不為怪。
    - 靜也。如恬淡、恬退。謂淡於利祿。安然自適。不躁進也。又舟行無風曰風恬浪靜。

## 恭

- 居邕切(Chiung)通讀如攻(Kung)並平聲
    - 敬之發於外者曰恭。

## 息

- 西億切(Si)入聲
    - 鼻息也。一呼一吸為一息。又大聲而歎曰太息。
    - 止也。如休息、安息。
    - 子也。如謂子女之未成人者曰弱息。又將本求利謂本錢曰母。謂所生之利曰息。故曰利息、息錢。

## 恰

- 乞夾切(Ch'ia)入聲
    - 適當之辭。如云恰好。

## 悁

- 音娟(Chuan)平聲
    - 忿也。
    - 憂也。如言中心悁悁。見（詩經）。

## 悃

- 讀如困(K'un)上聲
    - 志純一也。如言悃款。見（楚詞）。言人之樸實曰悃愊無華。又衷曲也。如自稱其志曰下悃、愚悃之類。

## 悄

- 七小切(Ts'iao)上聲
    - 憂也。
    - 靜也。無聲曰悄。如云悄然而去。

## 悅

- 音閱(Yueh)入聲
    - 樂也。古多作說。

## 悉

- 讀若息(Si)入聲
    - 詳知也。如書函中讅悉、詳悉之類。
    - 皆也。盡也。如言悉索敝賦。謂儘其所有也。見（左傳）。

- ［解字］上从采。音辨。俗作从米、誤。

## 悌

- 音弟(Ti)上聲亦讀如體(T'i)
    - 愷悌。言樂易也。

- 迪詣切去聲亦讀如替
    - 善事兄長曰悌。古多作弟。

## 悍

- 音翰(Han)去聲亦讀上聲
    - 勇猛也。如言短小精悍。
    - 凶狠也。如獷悍、潑悍。又剛愎自用曰悍然不顧。

## 悒

- 音邑(I)入聲
    - 憂也。如言悒悒不樂。

## 悔

- 音誨(Hui)去聲
    - 悔恨也。知過而思改曰悔。如追悔。凡事已定局後又改圖者亦曰悔。如反悔。

- 音賄上聲
    - 悔吝也。猶言不祥。俗語悔氣、是也。

## 悖

- 音佩(P'ei)去聲
    - 背理也。如狂悖、悖謬。

- ［解字］本音孛。梁王以佛有悖音。改悖為背。嗣後多讀去聲。

## 悚

- 胥勇切(Sung)上聲
    - 懼也。如言不勝惶悚。

## 悛

- 音詮(Ts'uan)平聲
    - 改也。改過曰悛。

## 悝

- 音魁(K'uei)平聲
    - 人名。春秋時衛有孔悝。戰國時魏有李悝。

## 悟

- 音誤(Wu)去聲
    - 心了然也。有所覺之謂悟。如言至死不悟。又讀書而能領會其意。謂之悟性。
    - 啓發人亦曰悟。謂以言語覺悟之也。

## 悠

- 音由(You)平聲
    - 憂思也。
    - 遠也。悠悠。眇邈無期貌。又閒暇貌。並見（詩經）。

## 患

- 音宦(Huan)去聲又音還平聲義同
    - 憂也。如言患得患失。見（論語）。
    - 禍害也。如言有備無患。
    - 疾病也。如言患病。

## 悤

- 音聰(Ts'ung)平聲
    - 悤悤。急遽也。

## 您

- 讀如納音切(Nin)平聲
    - 同你。為你之敬稱。元曲中多用之。

## 悱

- 音斐(Fei)上聲
    - 口欲言而未能也。（論語）不悱不發。

## 悲

- 筆伊切(Pi)亦讀如杯(Pei)平聲
    - 痛也。有聲無淚曰悲。
    - 憫也。釋氏以救濟世人為慈悲。謂憫人之墮落也。

## 悴

- 音萃(Ts'ui)去聲
    - 困苦也。（孟子）「民之憔悴於虐政」。人勞苦而瘦瘠曰顏色憔悴。見（楚辭）。

## 悵

- 音暢(Ch'ang)去聲
    - 失意也。如惆悵、悵惘。

## 悶

- 暮困切(Men)去聲
    - 懣也。如俗言煩悶。

## 悸

- 讀若季(Chi)去聲
    - 心動也。驚怖而心震曰悸。

## 悻

- 音幸(Heng)上聲
    - 悻悻。怒也。（孟子）悻悻然見於其面。

## 悼

- 音導(Tao)去聲
    - 傷也。
    - 憐惜也。凡憑弔逝世者多曰悼。如追悼、悼亡之類。

## 悽

- 音妻(T'si)平聲
    - 悲也。如悽愴、悽然之類。

## 悾

- 音空(K'ung)又音腔(Ch'iang)並平聲
    - 誠慤也。
    - 悾悾。無知貌。見（論語）。

## 惄

- 音溺(Ni)入聲
    - 飢意也。又憂思也。

## 情

- 音晴(T'sing)平聲
    - 性之發見於外者。喜、怒、哀、懼、愛、惡、欲謂之七情。見（禮記）。
    - 人情。謂普通心理所同然者。多由風俗習慣而成。如矯同立異。謂之不近人情。凡言情理之類。皆此義。
    - 實也。如名過其實曰聲聞過情。見（孟子）。又犯罪之事實。亦謂之情。如言廉得其情之類。事之真偽。亦謂之情偽。
    - 相愛之意。如言多情、情重。凡有相互之關係者。亦謂之有情。如聯絡有情、是也。
    - 志願也。自陳己意曰陳情。

## 惆

- 音抽(Ch'ou)平聲
    - 惆悵。失意也。

## 惇

- 音敦(Tun)平聲
    - 厚也。

## 惋

- 音腕(Wan)去聲
    - 駭恨也。如惋惜。

## 惎

- 音忌(Chi)去聲
    - 害毒也。
    - 憎惡也。
    - 教也。

## 惑

- 音或(Kuo)入聲
    - 疑怪也。（論語）智者不惑。
    - 迷也。如言蠱惑。謂以言詞或事物搖動人心也。

## 惓

- 音權(Ch'uan)平聲
    - 惓惓。懇至也。

## 惕

- 音剔(T'i)八聲
    - 敬也。懼也。如言怵惕。

## 惘

- 音網(Wang)上聲
    - 失志貌。如言悵惘、惘然若失之類。

## 惚

- 音忽(Hu)入聲
    - 恍惚、見不真切也。

## 惛

- 音昏(Hun)平聲
    - 心不明也。亦作惽。

## 惜

- 音昔(Si)入聲
    - 痛也。因人物之亡失而心有所不甘曰惜。如言深堪痛惜、是也。
    - 愛憐也。因其可愛而寶重之曰惜。如言惜墨如金、寸陰可惜之類。

## 惟

- 余葵切(Wei)平聲
    - 思念也。如追惟、伏惟。猶言追想伏念也。
    - 是也。（書）濟河惟兗州。
    - 獨字之義。如言惟一政策。猶言不二法門也。亦通作唯。

## 惠

- 戶桂切(Hui)去聲
    - 仁愛也。（論語）其養民也惠。
    - 猶賜也。如見賜曰見惠。賜書曰惠函、皆是。

## 惡

- 阿各切(Nge)入聲
    - 不善也。有心而惡謂之惡。無心而惡謂之過。
    - 謂不善者皆曰惡。如色惡、臭惡。容貌醜陋曰惡相。

- 烏故切(Wu)去聲
    - 憎也。疾也。如可恨曰可惡。
    - 恥也。（孟子）羞惡之心。

- 屋呼切平聲
    - 何也。（孟子）居惡在。
    - 歎辭。（孟子）惡。是何言也。

## 惥

- 讀如勇
    - 慫慂、或作慫惥。勸也。漢書本作縱臾。

## 悰

- 徂農切(Tsung)平聲
    - 樂也。中心快樂之義。

## 惦

- 俗字。如惦念、惦記之類。謂思之切也。讀如店。

## 惰

- 杜夥切(To)上聲亦讀去聲
    - 懈怠也。如言游惰性成。謂性嬾不事事也。

## 惱

- 音腦(Nao)上聲
    - 心有所恨也。如言懊惱。

- ［解字］俗作惱。

## 惲

- 音蘊(Yua)上聲
    - 人名。漢有楊惲。
    - 又姓也。楊惲伏誅。其妻子徙酒泉郡。避仇家。改姓惲氏。

## 想

- 讀如相(Siang)上聲
    - 心有所欲而思之也。如言眠思夢想。
    - 凡事物已過而追溯之。或事物未至而預計之。皆曰想。如言回想當年、緬想來日之類。又料定之義。如言想當然耳。猶言諒必如此也。

## 惴

- 朱偽切(Chui)去聲
    - 憂懼也。

## 惶

- 音皇(Huang)平聲
    - 恐懼也。如言無任惶悚、驚惶無措之類。

## 惸

- 音瓊(Ch'iung)平聲
    - 憂也。無兄弟曰惸。

- ［解字］亦作㷀。

## 惹

- 日野切(Jeh)上聲
    - 引著也。如言惹恨。俗亦謂挑逗曰惹。

## 惺

- 音星(Sing)平聲
    - 靜也。靜中不昧曰惺。
    - 了慧也。如惺惺惜惺惺。謂了慧之人互相憐惜也。

## 惻

- 音測(Ts'e)入聲
    - 悽愴也。如言惻然不樂。又惻隱。謂心有所不忍也。

## 愀

- 音悄(Ts'iao)又音湫(T'siu)並上聲
    - 容色變也。如言愀然不樂。

## 愁

- 岑尤切(Ch'ou)平聲
    - 憂慮也。如愁緒、愁恨。

## 愆

- 欺焉切(Ch'ien)平聲
    - 過惡也。如罪愆、尤愆。
    - 差錯也。如誤期亦曰愆期。見（詩經）。

## 愈

- 欲乳切(Yu)上聲
    - 較勝也。（論語）然則師愈與。
    - 益甚也。如言求之愈急、去之愈遠。
    - 病差曰愈。如言全愈。

## 愉

- 音腴(Yu)平聲
    - 樂也。顏色和悅曰愉色。

## 愊

- 披億切(P'i)入聲
    - 誠志也。如悃愊無華。謂樸實不事外師也。見（漢書）。

## 愍

- 音閔(Min)上聲
    - 憐恤也。

## 愎

- 讀如弼(Pi)入聲
    - 很戾也。意氣自用而不肯從人之言曰剛愎。

## 意

- 衣記切(I)去聲
    - 志也。心所計慮曰意。如言有意為難。又詩文中有所指而不明言曰寓意。
    - 臆度也。如心所不料曰不意。事或如此曰意者。

## 愒

- 音憩(Che)去聲又乞揭切(Ch'ieh)入聲義同
    - 息也。

- 讀若概。(K'ai)去聲
    - 貪也。

## 愔

- 音陰(Yin)平聲
    - 愔愔。安和貌。

- 阿堪切(An)平聲
    - 默也。唐昭宗謂杜讓能曰。朕不欲愔愔度日。言不欲默默也。

## 愕

- 音咢(Nge)入聲又音誤(Wu)去聲義同。
    - 倉卒驚遽貌。如驚愕、愕然。

## 愚

- 音虞(Yu)平聲
    - 闇昧也。如下愚。
    - 欺騙也。如愚弄。
    - 謙詞。如愚按、愚見。及今人自稱愚弟、愚姪之類。又長者對於少者亦自稱曰愚。今書札多用之。

## 愛

- 阿槩切(Ngai)去聲
    - 好也。猶言喜之也。如愛慕。又貴重之義。如愛惜。故自重亦曰自愛。
    - 惠澤也。如去思曰遺愛。
    - 親厚也。（孟子）「愛人者人恆愛之」。所親厚之人亦曰愛。俗稱人之女曰令愛。亦作嬡。

- ［解字］本作𢜤。上从𢜤㐄下从夊。今通从爪作愛。

## 愜

- 音篋(Ch'ieh)入聲
    - 滿意也。如言愜心貴當。見（陸機文賦）。

## 感

- 讀如甘(Kan)上聲
    - 以言人行動也。如感化、感格。
    - 情動於中曰感。如感慨、感激。
    - 觸也。觸寒暑而致疾者曰感冒。

## 慍

- 音醞(Yun)去聲
    - 念怒也。（論語）人不知而不慍。

- ［解字］右从囚从皿。俗亦作愠。

## 愧

- 固位切(K'uei)去聲
    - 自羞也。如言慚愧。

- ［解字］亦作媿。

## 愫

- 音素(Su)去聲
    - 真情也。如言一傾積愫。謂暢敘所懷也。

## 愬

- 速誤切(Su)去聲
    - 告訴也。（論語）膚受之愬。

- 讀如色(Se)入聲
    - 愬愬。驚懼貌。

## 愴

- 音創(Ch'uang)亦讀如倉(Ts'ang)並去聲
    - 悲傷也。如悽愴。

## 愷

- 音凱(K'ai)上聲
    - 樂也。愷樂。詩作豈樂。
    - 軍勝之樂曰愷歌。亦作凱。

## 慎

- 侍印切(Shen)去聲
    - 謹也。
    - 禁戒之辭。猶俗言小心。

## 愾

- 音欷(Hsi)去聲
    - 太息也。

- 音慨(K'ai)去聲
    - 怒也。如敵愾。

## 愿

- 音願(Yuan)去聲
    - 善也。謹愿。誠篤忠厚者之稱。

## 慁

- 戶困切(Hun)去聲
    - 患也。
    - 辱也。
    - 擾亂也。

## 慂

- 音勇(Yung)上聲
    - 已不欲喜怒而旁人說之者。謂之慫慂。或作恿。

## 慄

- 音栗(Li)入聲
    - 戰懼也。謂有所懼而肢體戰動也。

## 慇

- 音殷(Yin)平聲
    - 憂也。如殷憂。
    - 慇懃。委曲也。古作殷勤。

## 慈

- 音磁(T'zu)平聲
    - 愛之篤也。父母愛子曰慈。
    - 愛人亦曰慈。今亦謂賑濟窮乏曰慈善事業。
    - 稱父曰嚴。稱母曰慈。如家慈、慈母。

## 慊

- 音歉(Ch'ien)上聲
    - 意不滿也。（孟子）吾何慊乎哉。

- 音怯(Ch'ieh)入聲
    - 足也。

## 態

- 妥愛切(T'ai)去聲
    - 態度也。又情狀也。如言變態百出。

## 慌

- 讀如荒(Huang)上聲
    - 昏也。與怳恍同。如慌惚。
    - 有急迫之意。如俗言慌忙。
    - 有恐懼之意。因驚懼而不知所為者。俗亦曰慌。

## 慕

- 音暮(Mu)去聲
    - 思也。係戀不忘也。如言孺慕。謂如小兒之係戀也。
    - 愛而模範之也。如慕名、仰慕。

## 慤

- 乞覺切(Ch'iue)入聲
    - 誠實也。

- ［解字］本作愨。俗作𢡱誤。

## 慘

- 讀如參(Ts'an)上聲
    - 傷也。如悲慘。
    - 毒也。如慘酷。

## 慙

- 音蠶(T'san)平聲
    - 羞愧也。如言自慙形穢。

## 慝

- 音忒(T'e)入聲
    - 惡之匿於心者。（論語）樊遲問崇德修慝辨惑。

## 慟

- 音洞(Tung)去聲亦讀如痛(T'ung)
    - 哀過也。如慟哭。

## 慢

- 讀如漫(Man)去聲
    - 倨也。輕忽也。如怠慢、傲慢、簡慢、輕慢。
    - 緩也。遲也。如急性慢性。
    - 放縱也。如慢遊。

- ［解字］俗作𢢔。

## 慣

- 固患切(Knan)去聲
    - 習也。如俗言習慣。

## 慥

- 讀如操(Ts'ao)去聲
    - 慥慥。篤實貌。見（中庸）。

## 慧

- 音惠(Hui)去聲
    - 智也。（論語）好行小慧。

## 慨

- 讀如愷(K'ai)去聲
    - 高亢憤激也。如忼慨。
    - 悲歎也。如言慨然。

## 慫

- 音竦(Sung)上聲
    - 慫慂。詳「慂」。

## 慮

- 呂豫切(Lu)去聲
    - 謀思也。思有所圖曰慮。
    - 憂也。（論語）人無遠慮。必有近憂。
    - 無慮。總計之詞。粗舉大略之數也。

- 音閭平聲
    - 諸慮。木名。又無慮。地名。皆讀平聲。

## 慰

- 音尉(Wei)去聲
    - 安也。安之以愜其情也。如欣慰。

## 慳

- 欺艱切(Ch'ien)亦讀如艱(Chien)平聲
    - 吝也。如言一破慳囊。

## 慴

- 音摺(Cheh)又音牒(Tieh)並入聲
    - 懼也。如慴伏。

## 慵

- 蜀庸切(Yung)平聲
    - 嬾也。如疏慵。卽疏嬾也。

## 慶

- 讀如卿(Ch'ing)去聲
    - 賀也。俗亦謂祝壽曰稱慶。
    - 賞也。（孟子）慶以地。
    - 福也。亦讀如羌。古韻多叶平聲。

- ［解字］下从夊不从久。

## 慷

- 可黨切(K'ang)上聲
    - 慷慨。激昂之意。俗亦謂用財無所吝惜者曰慷慨。

## 慸

- 音蠆(Ch'ai)去聲
    - 慸芥。剌梗也。謂心有所留滯而不能釋然也。亦作蔕。俗讀如帝。

## 慼

- 音戚(T'si)入聲
    - 憂慼也。通作戚。

## 慾

- 音欲(Yu)入聲
    - 嗜慾也。情所好也。如言七情六慾。又貪念曰慾望。

## 憂

- 音幽(You)平聲
    - 愁也。
    - 疾也。如言采薪之憂。見（孟子）。
    - 居喪曰憂。今亦謂遭父母喪曰丁憂。

## 憃

- 音舂(Sung)又陟江切(Chuang)並平聲亦讀如充(Ch'ung)去聲
    - 愚也。

- ［解字］俗作惷誤。惷音春上聲。亂也。

## 憊

- 讀若敗(Pai)又音蔽(Pi)並去聲
    - 困也。疲極曰憊。

## 憎

- 音增(Tseng)平聲
    - 惡也。愛之反。如言面目可憎。語本（韓愈送窮文）。

## 憐

- 音蓮(Lien)平聲
    - 衰矜也。如言同病相憐、搖尾乞憐之類。
    - 愛惜也。如言顧影自憐、我見猶憐之類。

## 憑

- 皮蠅切(P'ing)平聲
    - 依倚也。如憑軾、憑欄。
    - 依託也、如言憑附。
    - 證據也。如文憑、憑照。

- ［解字］古作馮、俗作憑。

## 憒

- 音潰(Hui)去聲
    - 心亂也。又昏昧之義。如謂不明事理曰昏憒糊塗。

## 憔

- 音樵(Ts'iao)平聲
    - 憔悴。困苦也。又顏色憔悴。見（楚辭）。謂瘦瘠也。

## 憖

- 義覲切(Nin)去聲
    - 發語詞。與寧可之寧通。
    - 且也。（左傳）「魯哀誄孔子曰。不憖遺一老。」本詩經小雅語。鄭箋謂心不欲而自強之辭。
    - 缺也。（左傳）兩軍之士。皆未憖也。

- ［解字］上右从犬、俗从夂、誤。

## 憚

- 音但(Tan)去聲
    - 畏懼也。如言肆無忌憚。
    - 畏難也。（論語）過則勿憚改。

## 憙

- 讀如嬉(Hsi)去聲
    - 悅也。

## 憝

- 音隊(Tui)去聲
    - 怨也。
    - 惡也。如言元惡大憝。見（書經）。

## 憤

- 讀如墳(Fen)上聲
    - 鬱積而怒滿也。如孤憤、宿憤。

- 扶問切去聲
    - 心求通而未得之意。（論語）不憤不啓。

## 憧

- 音衝(Ch'ung)平聲
    - 憧憧。意不定也。
    - 與憃同。騃昏也。
    - 憧憬。猶想像也。

## 憨

- 音蚶(Han)平聲
    - 愚也。癡也。如言憨態、嬌憨。

## 憩

- 讀如契(Ch'i)去聲
    - 息也。謂少息曰稍憩。（詩）召伯所憩。

- ［解字］从舌从息。俗作憇、誤。

## 憫

- 音閔(Min)上聲
    - 哀憐也。如言悲天憫人。

- ［解字］本作愍。

## 憬

- 音炯(Chiung)上聲
    - 覺寤也。有所戒懼而自悟曰憬然。

## 憮

- 音武(Fu)上聲
    - 憮然。失意貌。（孟子）徐子憮然為間曰。命之矣。

- 音詡(Hsu)上聲
    - 媚好也。與嫵通。京兆眉憮。見（漢書）。

## 憲

- 音獻(Hsien)去聲
    - 法也。懸法示人曰憲。今法治國謂之立憲國。有民主立憲、君主立憲之別。一切政治。以法律為範圍。其根本上之要則。謂之憲法。
    - 舊俗稱上官曰憲。如大憲、憲臺。

- ［解字］上从宀从丰。俗作⿱⿳冖龶罒心、誤。

## 憶

- 音抑(I)入聲
    - 念也。如相憶。
    - 記也。如記憶。

## 憾

- 讀如含(Han)去聲
    - 恨也。（中庸）人猶有所憾。

## 懂

- 音董(Tung)上聲
    - 懵懂。心亂也。俗語謂不明白曰懵懂。又明白曰懂。

## 懃

- 音勤(Ch'in)平聲
    - 慇懃。詳「慇」。

## 懇

- 音墾(K'en)上聲
    - 誠悃也。如言勤懇、懇至。
    - 求人曰懇。如懇請、懇託。

## 懈

- 音解(Kai or Chieh)通讀如邂(Hsieh)並去聲
    - 怠也。如言到底不懈。

## 應

- 衣兢切(Ying)平聲。當也。如俗言應該如此。
    - 料度之辭。如應須、祗應。唐人詩多用之。

- 倚證切去聲
    - 答也。如應對。
    - 物相應也。如感應。

## 懊

- 音襖(Ngao)上聲亦讀去聲
    - 懊惱也。有所恨也。晉綠珠有（懊儂歌）。

## 懋

- 音茂(Mou)去聲
    - 勉也。如懋賞。謂勉之以賞也。見（書經）。
    - 茂也。盛大之意。
    - 與貿遷之貿通。見（書經）。

## 懌

- 移籍切(I)入聲
    - 悅也。

## 懍

- 音廩(Lin)上聲
    - 敬畏也。如言祇懍、懍遵之類。

## 懟

- 音隊(Tui)去聲
    - 怨恨也。

## 懣

- 音滿(Man)上聲又音悶(Men)去聲義同
    - 煩悶也。

## 懥

- 音致(Chih)去聲
    - 怒也。本作懫。（大學）身有所忿懥。

## 懦

- 音糯(Nuo)去聲
    - 駑弱也。懦夫。見（孟子）。亦讀平聲。音儒。(Ju)

## 懨

- 俗讀若厭平聲
    - 懨懨。病也。如言懨懨一息之類。字書作懕。安也。

## 懲

- 音澄(Ch'eng)平聲
    - 懲創也。謂使之有所恐懼而不敢為也。如薄懲、嚴懲。

## 懵

- 音瞢(Meng)上聲
    - 本作懜。懵懂。詳「懂」。

## 懶

- 音賴(Lai)去聲
    - 憎懶。嫌惡也。

- 今與嬾通用。怠也。

## 懷

- 音淮(Huai)平聲
    - 思念也。如言懷德畏威。
    - 包藏也。（論語）懷其寶而迷其邦。
    - 懷抱也。如本懷。謂本意。又同胞兄弟曰同懷。如懷兄、懷弟。

- ［解字］古作褱。俗作懷。

## 懸

- 讀如縣(Hsuan)平聲
    - 繫也。繫於上而下垂空際也。
    - 俗亦謂事無著落曰懸。如言懸而不斷。

## 懺

- 差鑑切(Ch'an)去聲
    - 自陳悔也。如懺悔。
    - 僧道禮禱之經曰懺。如言拜懺。亦懺悔之義。

- ［解字］右上从㦰音尖。俗作懴非。

## 懿

- 音意(I)去聲
    - 醇美也。諡法、溫柔聖善曰懿。故稱女德多曰懿。如懿行、懿德。

- ［解字］本作㦤。右上不从次。

## 懼

- 音具(Chu)去聲
    - 恐也。

## 懽

- 呼剜切(Huan)平聲
    - 喜也。與歡同。

## 懾

- 音慴(Cheh)亦讀如攝(Sheh)並入聲
    - 失氣也。怖也。為威勢所脅而氣餒曰懾。

## 戀

- 音孌(Luan)去聲
    - 今讀若練。心所係念而不能釋也。如言依戀、戀棧。

## 戄

- 局縛切(Ch'iue)入聲
    - 遽視也。又敬貌。如戄然改容。

## 戇

- 竹絳切(Chuang)去聲
    - 愚也。剛直也。

## 【附錄】

### 怀
- 本音副。怒也。俗借作懷。

### 忩
- 俗悤字。

### 怜
- 本伶俐字。俗借作憐。

### 恡
- 吝、或作恡。

### 恒
- 俗恆字。

### 恉
- 同旨。

### 恠
- 俗怪字。

### 悞
- 誤、或作悞。

### 𢘻
- 俗悉字。

### 惧
- 俗懼字。

### 恿
- 同慂。

### 悳
- 德本字。

### 惇
- 俗惇字。

### 惽
- 同惛。

### 惢
- 蕊本字。

### 愠
- 俗慍字。

### 愳
- 古文懼。

### 慚
- 同慙。

### 憇
- 俗憩字。

### 憗
- 俗憖字。

### 懞
- 同懵。

### 懴
- 俗懺字。

### 懶
- 俗嬾字。

### 㦤
- 懿本字。

### 戅
- 戇、或作戅。

